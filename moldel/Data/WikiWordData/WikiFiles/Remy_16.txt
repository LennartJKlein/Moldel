Remy van Kesteren
Naar navigatie springenNaar zoeken springen
Remy van Kesteren
Remy van Kesteren bij TEDxAmsterdam 2014
Remy van Kesteren bij TEDxAmsterdam 2014
Algemene informatie
Volledige naam	Remy van Kesteren
Geboren	8 maart 1989
Land	Vlag van Nederland Nederland
Werk
Jaren actief	vanaf 1995-heden
Genre(s)	klassiek
Beroep	harpist
Instrument(en)	harp
[remyvankesteren.nl Officiële website]
(en) IMDb-profiel
Portaal  Portaalicoon  	Muziek
Remy van Kesteren (Zeist, 8 maart 1989) is een Nederlandse harpist.


Inhoud
1	Biografie
1.1	Studie
1.2	Prijzen
1.3	Concerten
1.4	Album
1.5	Dutch Harp Festival
1.6	Radio en TV
2	Pers
Biografie
Studie
Remy van Kesteren (1989) wordt beschouwd als een harptalent van wereldformaat en als een van de avontuurlijkste harpisten van dit moment. Al op tienjarige leeftijd werd hij toegelaten tot het Utrechts Conservatorium in de klas van Erika Waardenburg en studeerde er in 2010 met de hoogste onderscheiding af. Hij vervolgde zijn opleiding aan het Conservatoire National Supérieur de Musique de Paris, waar hij studeerde bij de beroemde harpiste Isabelle Moretti. Vorig jaar behaalde hij zijn masterdiploma 'summa cum laude' aan het Conservatorium van Amsterdam.

Prijzen
Van Kesteren heeft diverse prijzen gewonnen. Zo is hij de winnaar van de Elisabeth Evertsprijs, de prijs voor uitzonderlijk jong talent in Nederland. Hij won eerste prijzen bij het Nederlands Harpconcours en het Prinses Christina Concours. In 2008 behaalde hij op het Internationaal Harpconcours in Moskou de derde plaats en in 2009 de derde prijs op het prestigieuze Internationaal Harpconcours in Israël. Ook won hij in dat jaar de finale van het concours van de Stichting Jong Muziektalent Nederland, wat hem de titel 'Jong Muziektalent 2009' opleverde. In oktober vorig jaar trok hij door het land als laureaat van Dutch Classical Talent, een stimuleringsproject van onder meer Koninklijk Concertgebouworkest en Radio 4, waarvan de finale plaatsvindt op 21 april 2013 in Het Concertgebouw. In 2013 won hij eveneens de GrachtenfestivalPrijs, die jaarlijks wordt toegekend aan een jonge musicus of ensemble aan het begin van een internationale carrière.

Concerten
Zijn vele prijzen leidden tot concerten over de hele wereld, van Europa tot de VS, Japan en Afrika. Op zijn zestiende debuteerde hij al in het Amsterdamse Concertgebouw met het Nederlands Kamerorkest. Een jaar daarvoor speelde hij ter gelegenheid van de doop van Prinses Amalia en trad hij op in Carnegie Hall, New York. In 2011 was hij Young Artist in Residence bij de NJO Muziekzomer in Gelderland. Eind vorig jaar toerde hij door Nederland, België, Luxemburg en Duitsland in de fameuze Night of the Proms. Als enige klassieke solist trad hij op naast spraakmakende popartiesten als Anastacia en de legendarische Jacksons. 500.000 bezoekers kreeg hij muisstil met onder andere Smetana's Die Moldau. Volgens de Proms-organisatie heeft Remy “het lef, de looks en het meesterschap om de aandacht te vestigen op een uniek instrument, dat nooit eerder op Night of the Proms in de schijnwerper stond”. Remy was “De mooiste verrassing van de avond”, aldus de Vlaamse krant De Morgen.

Album
In 2012 verscheen zijn eerste solo-cd getiteld Remy, met werken van Smetana, Holliger, Bach, Sjostakovitsj en Renié. Hij ontpopte zich op de deze cd volgens de pers als “een geweldig colorist” en een “uitstekend verteller”, die “iedere keer opnieuw dwingt tot zeer aandachtig luisteren.”

Dutch Harp Festival
Op zijn twintigste richtte hij het Dutch Harp Festival op, waarvan al twee succesvolle edities plaatsvonden in Utrecht in 2010 en 2012. Onder zijn artistieke leiding zal het festival zijn derde editie beleven in februari 2014, met prominente artiesten als schrijver/dichter Kees van Kooten, sopraan Claron McFadden en choreograaf Hans van Manen. Met Van Manen werkt Remy bovendien aan een nieuw ballet, dat in het voorjaar van 2014 zijn wereldpremière zal beleven bij Het Nationale Ballet.

Radio en TV
Remy van Kesteren is een veelgevraagde gast op radio en tv. Zo trad hij op in De Wereld Draait Door, VPRO's Vrije Geluiden, GIEL – het ochtendprogramma van Giel Beelen op 3FM, De Tiende van Tijl en Met het Oog op Morgen, en schoof onder andere aan tafel in de Nieuwsshow op TROS Radio 1, NTR Diskotabel en KRO's De Ochtend van Vier. Remy is nu kandidaat in de quiz De slimste mens en bleek op 12 november 2015 kandidaat te zijn van het 16e seizoen van Wie is de Mol?.

Pers
“Remy is zowel technisch als muzikaal een uitzonderlijk musicus.” Jaap van Zweden, Dallas Symphony Orchestra, Conductor of the Year 2012

“Een ware revolutie in de harpwereld” Matthijs van Nieuwkerk, DWDD

“Van Kesteren is een geweldig colorist: hij weet elke stem zijn eigen timbre te geven, en toont zich een uitstekend verteller.” Frits van der Waa, de Volkskrant

“Een uitstekend musicus met het hart op de goede plaats, eelt op de vingers en een dadendrang van jewelste.” Peter van der Lint, Trouw

“Remy van Kesteren geldt inmiddels als een van de avontuurlijkste harpisten van dit moment.” Mark van de Voort, VPRO Gids

“Remy van Kesteren is een musicus die de harp laat zingen, die de prachtigste kleuren uit de snaren tevoorschijn tovert en die verhalen wil vertellen met zijn instrument. De harp is bij hem geen doel, maar een middel. Dat voel je bij elke noot.” Oswin Schneeweisz, Klassieke Zaken

“Een jongeman met een groot hart voor het instrument en volkomen lak aan hokjes, genres en vooroordelen. (…) En iedere keer opnieuw dwingt Van Kesteren tot zeer aandachtig luisteren.” Paul Janssen, Luister

“Remy van Kesteren is een harptalent van wereldformaat.” Esther Wouters, Akkoord Magazine

“Over twee jaar zijn de kaartjes niet meer aan te slepen voor harpist Remy van Kesteren. (…) Hij is 23 jaar en bezig de wereld in zijn zak te krijgen. Met mooie muziek, met zijn geoefende handen en met zijn sympathieke en enthousiaste persoonlijkheid. “ Marjolijn Sengers, Eindhovens Dagblad


Wikimedia Commons	Zie de categorie Remy van Kesteren van Wikimedia Commons voor mediabestanden over dit onderwerp.
Categorie: Nederlands harpist