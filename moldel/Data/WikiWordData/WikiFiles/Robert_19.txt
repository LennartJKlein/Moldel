Robèrt van Beckhoven
Naar navigatie springenNaar zoeken springen
Robèrt van Beckhoven
Robèrt van Beckhoven
Robèrt van Beckhoven
Algemene informatie
Volledige naam	Gerard Robèrt van Beckhoven
Geboren	Oisterwijk, 11 juli 1961
Nationaliteit	Vlag van Nederland Nederlands
Beroep	patissier
Bekend van	Heel Holland Bakt
Website	Bij Robèrt
Portaal  Portaalicoon  	Eten en drinken
Gerard Robèrt van Beckhoven (Oisterwijk, 11 juli 1961) is een Nederlandse bakker, patissier en presentator. Van Beckhoven is de enige persoon in Nederland die zowel de titel Meester Patissier als Meester Boulanger draagt.


Inhoud
1	Biografie
2	Bibliografie
3	Televisiecarrière
4	Externe links
Biografie
Van Beckhoven werd geboren als zoon van een banketbakker in Oisterwijk. Na de lagere school ging hij naar de MAVO in Tilburg. Daarna volgde hij een bakkersopleiding aan het ROC in Eindhoven. Na het behalen van zijn diploma ging hij werken bij de banketbakkerij Lucas in Knokke. In 1980 werd hij jeugdkampioen brood bakken in Nederland. Hij nam in 1989 de bakkerij van zijn vader over en werd na enkele jaren banketleverancier van restaurant De Swaen van Cas Spijkers. In 1995 en 1996 won hij de eerste prijs in de patisseriewedstrijd Nederland-België. In 1996 richtte hij samen met Meester Patissier Rudolph van Veen het Nederlands Patisserie Team op. In 1999 won hij zilver op de Salon Culinaire Mondial in Basel in de categorie desserts. In 2004 sloot Van Beckhoven zijn winkel in het centrum van Oisterwijk en vestigde hij zich op industrieterrein het Sprendlingenpark om zich te richten op grotere productie. Daar groeide het bedrijf door en het werd leverancier van onder andere De Efteling.[1] In 2010 verkreeg Van Beckhoven de titel Meester Patissier.[2]

In 2012 kreeg Van Beckhoven landelijke bekendheid als presentator van kinderprogramma CupCakeCup en in 2013 was hij met Janny van der Heijden jurylid in het tv-programma Heel Holland Bakt van Omroep MAX. In oktober 2013 behaalde hij zijn meesterproef broodbakken en sindsdien is hij de enige Nederlander die zowel de titel Meester Patissier als Meester Boulanger mag voeren.[3] In 2014 verhuisde hij met zijn bedrijf 'bij Robèrt' naar het KVL-terrein in Oisterwijk[4], waar hij consumenten laat zien hoe hij en zijn bakkersteam werken in een grote open bakkerij met 45 meter lange glazen gang. In 2016 werd Van Beckhoven lid van de ambachtsvereniging Créateurs de Desserts. In het verlengde van bij Robèrt runt Van Beckhoven samen met zijn partner Pirjo de Winkel sinds 2017 ook restaurant Keuken Van Leer, waar bezoekers onder andere zijn brood en gebak kunnen proeven.

Bibliografie
Brood beweegt (eigen beheer, 2013)
Quinoa (Uitgeverij Carrera, 2013; met Eric van Veluwen)[5]
Meesterlijk brood (Spectrum, 2014)[6]
Meer Meesterlijk brood (Spectrum, 2015)
Heel Holland bakt brood (Kosmos, 2017; met Linda Collister)
Brood, Op ontdekkingsreis met Robèrt van Beckhoven (2017, Kick Uitgevers)
Televisiecarrière
CupCakeCup (van 2012-heden; jurylid en presentator met Remy Duker)
CupCakeKlas (2012; presentator)
Heel Holland Bakt (2013-heden; jurylid met Janny van der Heijden)
The Passion (2016; acteur)
Brood (2017; presentator)
De Slimste Mens (2018; deelnemer)
Wie is de Mol? (2019; deelnemer)
Externe links
Officiële website
(en)  Icoontje film Robèrt van Beckhoven in de Internet Movie Database
Bronnen, noten en/of referenties
 Waard, Chris van der; Bertens, Sander, Van grootvader op vader, van vader op zoon. Geraadpleegd op 28 september 2014.
 Jolwin Dobbelsteen, Brabanders eerste Meester Patissiers. Omroep Brabant (20 juli 2010). Geraadpleegd op 28 september 2014.
 Jolien van de Griendt, Robèrt van Beckhoven hoort bij de eerste Meesters Boulanger van Nederland. Omroep Brabant (2 oktober 2013). Geraadpleegd op 28 september 2014.
 Robèrt van Beckhoven verhuist met bedrijf naar KVL. Brabants Dagblad (8 januari 2014). Geraadpleegd op 28 september 2014.
 Quinoa superfood - Eric van Veluwen, Robèrt van Beckhoven. Puur Tafelen. Geraadpleegd op 28 september 2014.
 Robèrt van Beckhoven komt met broodboek. Bakkerswereld (26 juni 2014). Geraadpleegd op 28 september 2014.
Categorieën: Nederlands presentatorNederlands ondernemerBanketbakker