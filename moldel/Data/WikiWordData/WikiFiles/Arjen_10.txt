Arjen Lubach
Naar navigatie springenNaar zoeken springen
Arjen Henrik Lubach (Lutjegast, 22 oktober 1979) is schrijver, cabaretier en televisiepresentator.


Inhoud
1	Schrijver
2	Theater
3	Radio
4	Internet en televisie
5	Muziek
6	Bibliografie
7	Prijzen en nominaties
8	Externe links
Schrijver
In augustus 2006 verscheen Lubachs debuutroman Mensen die ik ken die mijn moeder hebben gekend en in april 2008 de roman Bastaardsuiker, beide bij uitgeverij Meulenhoff. Daarnaast schrijft hij voor de VPRO radio, columns voor CJP magazine, opiniestukken voor NRC next en scenario's voor film en theater.

Lubach werkte eerder als freelance-tekstschrijver voor radio en televisie (onder andere voor Vara Laat, Koppensnellers en De Wereld Draait Door).

Theater
Sinds 2001 treedt Lubach op met zijn theatergezelschap Op Sterk Water en stond daarmee o.a. op Lowlands, Hard Gelach, Laughing Matters en in theaters in Nederland en België. Andere bekende (ex) Op Sterk Water spelers zijn Roel van Velzen, Klaas van der Eerden en Daniel Koopmans.

In de zomer van 2009 speelt Arjen samen met cabaretier Tim Kamps op het reizende festival de parade met de voorstelling het Monica da Silva Trio.

Radio
Lubach begon zijn radiocarrière bij OOG Radio, de lokale omroep in Groningen. Als vrijwilliger presenteerde hij daar twee jaar lang een dagelijks programma.

In 2003 kreeg Lubach als Arjen L een nachtprogramma op 3FM, eerst voor de NPS en later voor de VARA en was hij te horen als sidekick van Claudia de Breij en Giel Beelen.

In 2007 verzorgde Lubach wekelijks voor de VPRO een bijdrage in het radioprogramma De Avonden op Radio 6.

Internet en televisie
Sinds 2005 maakt Lubach - samen met Edo Schoonbeek en Pieter Jouke - de internetsite Buro Renkema, waarvan de items ook te zien waren bij Pauw en Witteman, Koppensnellers en De Wereld Draait Door. In juni 2007 dreigde ABN Amro met stappen, omdat er op internet een persiflage op het internet-bankieren van de ABN Amro was verschenen. De bank trok zich terug toen Buro Renkema weigerde de flash-video offline te halen.

Begin 2007 was hij te zien in de jury van het programma Lama Gezocht.

Vanaf eind 2007 presenteerde hij van maandag tot en met donderdag - samen met Patrick Lodiers - De nieuwste show voor BNN.

Sinds september 2009 verzorgt Lubach samen met Edo Schoonbeek de 'Rapservice' voor het AVRO-programma Koefnoen.

Arjen Lubach doet vanaf januari 2010 mee in het tv-programma Wie is de ... mol ?

Muziek
In 2001 scoort Lubach samen met Janine Abbring een nummer 2 hit onder het pseudoniem Slimme Schemer ft. Tido. Dit nummer is als grap ontstaan rond het Noorderslagfestival en is een parodie op Stan van de Amerikaanse rapper Eminem en de Britse zangeres Dido. Het handelt over een fan, Jelle, die teleurgesteld De Kast zanger Syb van der Ploeg toezingt en hem verwijt dat hij niet op zijn berichten reageert. In 2001 werd door De Kast BV tegen Slimme Schemer ft. Tido een kort geding aangespannen om het uitbrengen van de cd single Jelle tegen te gaan. Samen met platenmaatschappij CNR werd het kort geding gewonnen en kwam de single een week later binnen op 3 in de top 40.

Bibliografie
2006: Mensen die ik ken die mijn moeder hebben gekend (roman) (ISBN 9029077506)
2007: De Deen (theatermonoloog)
2007: Duizend woorden, Boom (bijdrage in bundel) (ISBN 904680366X)
2008: Bastaardsuiker (roman) (ISBN 9029077514)
2008: Fasten Your Seatbelts, Tygomir Scholtz (bijdrage in bundel) (ISBN 9049900682)
2009: De Goudfazant (filmscenario voor NPS en IJswater Films)
Prijzen en nominaties
2001: genomineerd voor een Top of the Pops Award, categorie Best Newcomer, voor Jelle
2005: genomineerd voor een Marconi Award, categorie beste nieuwkomer, voor Arjen L op 3FM
2007: genomineerd voor een Dutch Bloggie, categorie beste weblog, politiek, & entertainment, voor Buro Renkema
2008: genomineerd voor een Dutch Bloggie, categorie politiek & entertainment, voor Buro Renkema
2008: genomineerd voor de Halewijnprijs, voor Bastaardsuiker
Externe links
Officiële site van Arjen Lubach
Buro Renkema
Categorieën: Nederlands cabaretierNederlands schrijver