Sigrid ten Napel
Naar navigatie springenNaar zoeken springen
Sigrid ten Napel
Plaats uw zelfgemaakte foto hier
Algemene informatie
Geboren	Lekkerkerk, 19 februari 1993
Land	Vlag van Nederland Nederland
Werk
Jaren actief	2008-
Beroep	Actrice
(en) IMDb-profiel
Portaal  Portaalicoon  	Film
Sigrid ten Napel (Lekkerkerk, 19 februari 1993) is een Nederlands actrice. Na het Erasmiaans Gymnasium in Rotterdam startte ze in 2011 haar acteeropleiding aan de Toneelacademie Maastricht; in 2015 is zij daar afgestudeerd.


Inhoud
1	Loopbaan
2	Filmografie
2.1	Film
2.2	Televisie
2.3	Videoclips
3	Externe link
Loopbaan
Ten Napel maakte haar debuut met haar rol in Atlantis. Hierna speelde ze in de One Night Stand Maite was hier van Boudewijn Koole. Zij is onder meer te zien in de succesvolle televisieserie Penoza (KRO), waarin Ten Napel de rol van Nathalie van Walraven vertolkt. In de televisieserie Overspel (VARA) speelt zij Marit, de kleindochter van vastgoedondernemer Huub Couwenberg (Kees Prins). Overspel won op het Nederlands Film Festival 2012 het Gouden Kalf in de categorie televisiedrama.

Voor haar rol in Overspel en Lijn 32 werd zij genomineerd voor de Gouden Notekraker in de categorie 'Televisie'. Tijdens het Nederlands Film Festival in 2012 werd zij gepresenteerd als een van de jonge acteurs en actrices die gezien worden als belofte voor de toekomst.

In de One Night Stand VAST van regisseur Rolf van Eijk, met Tygo Gernandt, speelde Ten Napel de hoofdrol van tiener Isabel, die in een gesloten inrichting verblijft. Deze film heeft op het Nederlands Film Festival 2011 het Gouden Kalf gewonnen in de categorie televisiedrama en verder ook op internationale festivals een aantal prijzen binnen gehaald.

In haar derde jaar van de Toneelacademiespeelde ze in de voorstelling Scènes uit een huwelijk onder regie van Ivo van Hove bij Toneelgroep Amsterdam.

Op het Nederlands Film Festival 2014 ging de speelfilm Zomer in première. Deze film geregisseerd door Colette Bothof vertelt het verhaal van de 16-jarige Anne (Ten Napel), die zich een buitenbeentje voelt tot het moment dat Lena op haar motor het dorp in komt rijden. In de warme zomer ontvouwt zich een prille liefde tussen de twee meisjes tegen de achtergrond van het Brabantse landschap. Voor deze rol werd Ten Napel op 21-jarige leeftijd genomineerd voor het Gouden Kalf in de categorie 'Beste vrouwelijke hoofdrol'.

In de zomer van 2014 speelde Ten Napel de vrouwelijke hoofdrol van Laura in de debuutspeelfilm Prins van regisseur Sam de Jong. Deze ging in 2015 in wereldpremière als de openingsfilm van The Generation Competion op de Berlinale in Berlijn. Voor deze rol kreeg Ten Napel in 2015 een Gouden Kalf nominatie voor "Beste vrouwelijke bijrol".

In de internationale speelfilm van Joost van Ginkel Paradise Suite speelde ze de rol van au pair Antoinette, met aan haar zijde acteurs als Issaka Sawadogo en Magnus Krepper.

Filmografie
Film
2008 Atlantis – Elise
2009 Maite was hier – Pien
2009 Juli – Zus Joshua
2011 Vast – Isabel
2012 Alleen maar nette mensen – Naomi
2014 Our Sun – Antoinette
2014 Prins – Laura
2014 7 A.M. – Kay
2014 Zomer – Anne
2015 The Paradise Suite - Antoinette
2015 Brasserie valentijn - Sarah
2016 De Prinses op de Erwt: Een Modern Sprookje - Julia
2016 Riphagen - Lena
Televisie
Lijn 32 – Tamara Schoots (8 episodes, 2012)
Overspel – Marit Steenhouwer (32 episodes, 2011–2015)
Rembrandt en ik – Cornelia (1 episode, 2011)
Penoza – Natalie van Walraven (2010–heden)
Videoclips
2013 Nielson & Miss Montreal – (Hoe)
2014 Yellow Claw, Diplo & LNY TNZ - Techno Ft. Waka Flocka Flame – (The Girl)
Externe link
(en)  Icoontje film Sigrid ten Napel in de Internet Movie Database
Categorieën: Nederlands filmacteurNederlands televisieacteur