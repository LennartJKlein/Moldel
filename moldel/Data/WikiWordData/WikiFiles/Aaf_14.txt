Aaf Brandt Corstius
Naar navigatie springenNaar zoeken springen
Aaf Brandt Corstius
Aaf Brandt Corstius in 2008
Aaf Brandt Corstius in 2008
Algemene informatie
Volledige naam	Aaf Brandt Corstius
Geboren	3 maart 1975
Geboorteplaats	Haarlem
Land	Nederland
Beroep	columniste, vertaalster, schrijfster, publiciste, redactrice
Portaal  Portaalicoon  	Literatuur
Aaf Brandt Corstius (Haarlem, 3 maart 1975) is een Nederlandse columniste, vertaalster, schrijfster, publiciste en redactrice.


Inhoud
1	Levensloop
2	Privé
3	Journalistieke en andere werken
4	Noten
5	Bronnen
Levensloop
Aaf Brandt Corstius behaalde haar gymnasiumdiploma aan het Vossius Gymnasium te Amsterdam en studeerde daarna vertaalwetenschap aan de Universiteit van Amsterdam (UvA). Daarna volgde ze korte tijd de Pabo. Tijdens haar studie was ze leerling-redacteur bij Folia, het weekblad van de UvA, waarvoor ze de column ABC en een eetrubriek schreef. Ze werkte als redacteur bij diverse uitgeverijen. Brandt Corstius vertaalde drie boeken uit het Engels, schreef twee restaurantgidsen en is actief voor onder andere Elegance, Elle, Cosmopolitan en Glamour. Op 3 maart 2006 verscheen in Folia haar afscheidscolumn. Vanaf 15 maart 2006 schreef ze dagelijks een column - Aaf - in nrc.next. In november 2006 verscheen haar debuut Het jaar dat ik dertig werd.

Sinds 2007 is ze een regelmatige tafeldame in het tv-programma De Wereld Draait Door. In februari 2010 maakte ze bekend nrc.next te verlaten en per 29 maart 2010 columniste te worden bij de Volkskrant, die vanaf diezelfde dag op het tabloid-formaat verscheen.

Brandt Corstius zal in seizoen 14 van Wie is de Mol? te zien zijn. De eerste uitzending is op 2 januari 2014.

Privé
Aaf Brandt Corstius is de oudste (van twee) dochter(s) van schrijver Hugo Brandt Corstius en de zus van correspondent Jelle Brandt Corstius. Zij heeft een relatie met journalist Gijs Groenteman, de zoon van Hanneke Groenteman. Met hem kreeg ze in 2009 een zoon en in 2011 een dochter.[1]

Aaf Brandt Corstius had eerder een relatie met schrijver Arnon Grunberg, die als Meneertje Knipperlicht wordt opgevoerd in haar boek Het jaar dat ik dertig werd. In Grunbergs werk figureert Brandt Corstius als Aap.

Journalistieke en andere werken
Succesvol studeren in het buitenland (2000) ISBN 90-5018-988-1
Goedkoop + lekker uit eten in Amsterdam met Aaf Brandt Corstius (2002) ISBN 90-5937-016-3
Goedkoop + lekker uit eten in Amsterdam met Aaf Brandt Corstius: nog meer! (2003) ISBN 90-5937-047-3
Het jaar dat ik dertig werd (2006) ISBN 90-6974-784-7
Als je je ogen dicht hield had het iets van glamour (2007) ISBN 90-4460-954-8
Handboek voor de moderne vrouw (samen met Machteld van Gelder) (2008) ISBN 978-90-5759-367-3
Dan ook maar meteen een jurk aan (2008) ISBN 90-5759-078-6
Banaantje (2010)
Noten
 Aaf Brandt Corstius bevallen van een dochter (RTL Boulevard)
Bronnen
het leven volgens Aaf Brandt Corstius (interview), Siska Mulder, Viva, nov. 2008
Aaf Brandt Corstius: 'Mijn doel is vooral: amuseren' (interview), Intermediair, 22 okt. 2008
Categorieën: Nederlands columnistNederlands publicistNederlands schrijverNederlands vertaler