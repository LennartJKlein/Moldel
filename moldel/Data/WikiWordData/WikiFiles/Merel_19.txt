Merel Westrik
Naar navigatie springenNaar zoeken springen
Merel Westrik
Merel Westrik (2014)
Merel Westrik (2014)
Achtergrondinformatie
Geboren	1 november 1979
Geboorteplaats	Wormer
Land	Nederland
Opleiding	Journalistiek
Beroep	nieuwslezer, journalist, presentator
Portaal: 	Media
Merel Westrik (Wormer, 1 november 1979)[1] is een Nederlandse nieuwslezeres en televisiepresentatrice.

Westrik is de dochter van de schrijfster Marjan van den Berg. Westrik volgde haar opleiding aan de School voor de Journalistiek in Utrecht.

Vanaf 1 december 2001 werkte ze bij de lokale Amsterdamse televisiezender AT5. Eerst als stagiaire, maar vrij snel werd ze op pad gestuurd als verslaggever. Later presenteerde ze bij de zender onder andere de programma's Kort Amsterdams, De Zwoele Stad en het AT5 Nieuws.

Per september 2011 stapte ze over naar de omroepvereniging WNL, waar ze samen met Eva Jinek het ontbijtprogramma Vandaag de dag ging presenteren. In de zomer van 2012 presenteerde ze tevens een eigen praatprogramma, Half 8 live!, dat gedurende de zomerperiode de vervanger was van De Wereld Draait Door.

Begin februari 2014 maakte RTL Nederland bekend dat Westrik was aangenomen bij het RTL Nieuws om de avondbulletins te gaan presenteren. Ze volgde hiermee Suzanne Bosman op. Op 7 februari presenteerde zij haar laatste uitzending van Vandaag de dag.

Op 7 april 2014 presenteerde Westrik haar eerste RTL Nieuws-uitzending om 16.00 uur. Het nieuws van 19:30 uur ging ze samen met Rick Nieman presenteren. Na het vertrek van Rick Nieman vormt ze sinds 15 juni 2015 een duo met Antoin Peeters.

Westrik maakte in 2009 samen met Martin Melchers de natuurfilm Haring in het IJ. In 2015 brachten ze een tweede natuurfilm uit, getiteld Amsterdam Wildlife. Beide films zijn ook op dvd verschenen.

In de zomer van 2013 speelde ze vier afleveringen mee in De Slimste Mens.

Ze is deelnemer in het 19e seizoen van Wie is de Mol.

Overzicht van televisie-optredens
Televisieprogramma	Jaar	Opmerking
Vandaag de dag	2011	presentatrice
Half 8 live!	2012	presentatrice
De Slimste Mens	2013	Kandidaat
RTL Nieuws	2014 - heden	presentatrice
Wie is de Mol	2019	deelnemer
Externe links
Merel Westrik in de IMDb.
Bronnen, noten en/of referenties
 Het buitenlevengevoel van... Interview in tijdschrift Buitenleven z.d.
CategorieÃ«n: Nederlands presentatorNederlands nieuwslezerNederlands journalistNederlands documentairemaker