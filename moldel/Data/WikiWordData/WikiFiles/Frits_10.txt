Frits Sissing
Naar navigatie springenNaar zoeken springen
Frederic Renger (Frits) Sissing (Groningen, 18 september 1963) is een Nederlandse tv-presentator bij de AVRO, waarvoor hij onder andere Opsporing Verzocht presenteerde.


Inhoud
1	Biografie
2	Werk
2.1	Televisie
2.2	Radio
2.3	Musical
Biografie
Hij groeide op in Baarn waar hij in 1982 zijn vwo-diploma behaalde aan Het Baarnsch Lyceum. In 1988 rondde hij zijn studie bedrijfseconomie af, waarna hij tot 1996 bij de chocoladefabrikant Droste en snoepfabrikant Red Band/Venco marketing- en verkoopfuncties vervulde. Dat jaar ging hij aan de slag bij de Amsterdamse televisiezender AT5. Vier jaar later stapte hij over naar de AVRO om daar locatiepresentaties voor Opsporing Verzocht te verzorgen. Later werd hij ook samensteller, plaatsvervangend eindredacteur en hoofdpresentator van het misdaadprogramma.

Op 20 november 2007, de dag dat het programma zijn vijfentwintigste jubileum vierde, maakte Sissing bekend op 4 december 2007 te zullen stoppen met Opsporing Verzocht. Hij werd opgevolgd door Sipke Jan Bousema. Na zeven jaar wilde Frits Sissing zich meer gaan toeleggen op amusementsprogramma's

Werk
Televisie
Presentatie
Opsporing verzocht (2000-2007)
de Musical Sing-a-long op de Uitmarkt, in 2006 samen met Tooske Breugem en in 2007/2008/2009 met Chantal Janzen
het Gouden Televizier-Ring Gala, in 2006 samen met Renate Schutte en in 2007 samen met Nelleke van der Krogt.
de John Kraaijkamp Musical Awards 2007, 2008 en 2009.
BankGiro Loterij Restauratie (2006, 2007 en 2008)
Op zoek naar Evita (2007)
Op zoek naar Joseph (2008)
Op zoek naar Mary Poppins (2009-2010)
In de hoofdrol (2008-heden)
De slag bij nieuwpoort (2009)
Kandidaat:
In 2006 nam hij deel aan het populaire RTL 4-dansprogramma Dancing with the Stars en werd derde met zijn danspartner Julie Fryer.
Vanaf 7 januari 2010 is Frits te zien in een nieuwe serie van Wie is de Mol?
Radio
Vanaf 3 februari 2008 is Frits Sissing ook te horen op Radio 2 van 00.00 tot 01.00 uur met het programma Musical Moods. Sinds 6 september 2009 is Musical Moods elke zondagavond te beluisteren van 22.00 tot 23.00 uur op Radio 2.

Musical
Sissing heeft enkele jaren op de planken gestaan bij het musicalgezelschap Star te Amsterdam, met Frank Sanders als regisseur en Jos Brink als drijvende kracht op de achtergrond. Sinds 2009 maakt hij deel uit van de cast van Sonneveld voor altijd!, een muzikale hommage aan Wim Sonneveld.

CategorieÃ«n: Nederlands acteurNederlands presentatorNederlands zangerNederlands musicalacteur