Pepijn Gunneweg
Naar navigatie springenNaar zoeken springen
Pepijn Gunneweg (Vlaardingen, 18 mei 1976) is een Nederlands acteur die deel uitmaakt van De Ashton Brothers.

Gunneweg speelde al tijdens zijn middelbare schooltijd in enkele theaterproducties, waaronder in 1989 in Macbeth en in 1991 in Zes personages op zoek naar een schrijver, beide bij het Ro Theater. Naderhand ging hij naar de Kleinkunstacademie in Amsterdam. Op de Academie ontmoette hij Pim Muda, Joost Spijkers en Friso van Vemde Oudejans met wie hij een eindejaars voorstelling uitvoerde. Vervolgens maakte hij met deze drie nog vele nieuwe acts. Deze werden na de Kleinkunstacademie samen gebracht in een avondvullende show: De tragiek van de onderman. Met dat programma ging het viertal in 2001 in première als De Ashton Brothers. In 2005 volgde een tweede programma, Ballyhoo en in 2008 de derde show Charlatans: een medicine show. De drie programma's verwijzen sterk naar het variététheater.

Naast theatermaker is Gunneweg ook als televisie-acteur te zien in onder andere Het Klokhuis, Fort Alpha, De Band en de BZT-Show. En heeft hij vele gastrollen gehad in series, en heeft hij veel kleine rollen vertolkt in films. Tevens spreekt hij vele tekenfilms in. Hij leende zijn stem onder andere voor de personages Chicken Little en Wall-E uit de gelijknamige films.

Op 28 september 2010 werd bekend dat Pepijn een van de kandidaten is van Wie is de Mol? 2011.[bron?]

TV
Fort Alpha (1996) - Patrick Terburgh (1996)
Totally Spies (2001) - Arnold
De Band (2003-2005) - Robert Schoonewille (2003-2005)
Yu-Gi-Oh (2003-heden) - Yugi Moto en Yami Yugi
SpangaS aflevering 25-09+26-09 - Pepijn
De BZT-Show presentatie
Barnyard (tekenfilmserie) (2009-heden) - Peck de Haan
De Co-assistent - Mathijs Jonker (Afl. De bevalling, 2009)
Het Klokhuis - typetje Jonathan
Grijpstra & De Gier - Peter
Z@PP LIVE - duopresentatie met Evelien Bosch
Wie is de mol 2011
Externe links
(en)  Icoontje film Pepijn Gunneweg in de Internet Movie Database
Categorie: Nederlands acteur