Miryanna van Reeden
Naar navigatie springenNaar zoeken springen
Miryanna van Reeden (Rotterdam, 25 augustus 1967) is een Nederlandse actrice. In 1990 studeerde ze af aan de Toneelschool in Amsterdam waarna ze de eerste jaren in diverse theaterrollen speelde. Ze spreekt ook regelmatig tv- en radioreclamespotjes in. Ze gebruikte in het verleden ook de naam Miryanna Boom. In 2006 verscheen ze als jurylid in het Veronica programma Het Beste Idee van Nederland. Ook deed ze mee aan het programma het Rijexamen.

Één van Miryanna's eerste televisierollen is die van Janneke van Tellingen in de RTL-serie De Diamant, de Nederlandse versie van succesvolle Amerikaanse series als Dallas en Dynasty. Haar personage pleegde in de eerste aflevering zelfmoord. Tussen 1997 en 1998 speelde Miryanna de terugkerende rol van Harriët in de soapserie Goudkust. Van 25 februari 1999 tot en met 3 februari 2003 speelde ze de rol van Charlotte Noordermeer in de met een Gouden Televizier-Ring-bekroonde dramaserie Westenwind. Tijdens deze periode speelde ze ook gastrollen in Baantjer, Hartslag en Verkeerd verbonden. In 2003 had Miryanna een hoofdrol in de speelfilm Liever Verliefd. Na vaste rollen in de soapserie Het Glazen Huis en Julia's Tango is Miryanna sinds januari 2009 te zien als fotografe Maus Dullaert in de BNN-soap Onderweg naar Morgen. In oktober 2009 werd bekend dat er in mei 2010 definitief een einde komt aan ONM.

In begin 2011 zal Wie is de mol? uitgezonden worden met Miryanna van Reeden als één van de tien kandidaten. Ook zal Miryanna van Reeden in 2011 een gastrol spelen in de serie Flikken Maastricht (seizoen 5).

Filmografie
Filmografie
Jaar	Titel	Rol	Opmerkingen
Televisie als actrice
2001	Baantjer	Aukelien Ebbingen van Deventer (gastrol)
1999-2003	Westenwind	Charlotte Noordermeer
2004-2005	Het Glazen Huis	Carolien Mans
2005	De Wet volgens Milo	Lucille Mullens
2006	Man & Paard	Gwen Gustavson
2007-2008	Julia's Tango	Jacqueline Hoogland
2009-2010	Onderweg naar Morgen	Maus Dullaert
2011	Flikken Maastricht	Nog onbekend (gastrol)
Films als actrice
1991	Eline Vere	Jeanne Ferelijn
2003	Liever Verliefd	Anna
2006	Het woeden der gehele wereld	Maria Minderhout
2008	Alibi	...
Externe link
(en)  Icoontje film Miryanna van Reeden in de Internet Movie Database
Categorie: Nederlands acteur