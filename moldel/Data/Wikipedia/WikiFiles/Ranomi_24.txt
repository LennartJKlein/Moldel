Ranomi Kromowidjojo
Naar navigatie springenNaar zoeken springen
Ranomi Kromowidjojo

Kromowidjojo na de Olympische Spelen 2012
Persoonlijke informatie
Volledige naam	Ranomi Kromowidjojo
Nationaliteit	Vlag van Nederland Nederland
Slag(en)	vrije slag, vlinderslag, rugslag
Club	Eiffel Swimmers PSV/NZE
Trainer/Coach	Patrick Pearson
Geboortedatum	20 augustus 1990
Geboorteplaats	Sauwerd
Lengte	1,78 m
Gewicht	67 kg
Internationale toernooien
Debuut	EK kortebaan 2005
OS	3x Goud - 1x Zilver - 0x Brons
WK	3x Goud - 8x Zilver - 6x Brons
WK kortebaan	14x Goud - 9x Zilver - 5x Brons
EK	6x Goud - 6x Zilver - 1x Brons
EK kortebaan	18x Goud - 5x Zilver - 3x Brons
Medailles
Olympic rings with white rims.svg Olympische Zomerspelen
Goud	Londen 2012	50 m vrij
Goud	Londen 2012	100 m vrij
Goud	Peking 2008	4x100 m vrij
Zilver	Londen 2012	4x100 m vrij
Portaal  Portaalicoon  	Sport
Ranomi Kromowidjojo (Sauwerd, 20 augustus 1990) is een Nederlandse voormalig professioneel zwemster. Zij is drievoudig olympisch kampioene, meervoudig Europees kampioene en meervoudig wereldkampioene. Kromowidjojo werd in 2012 olympisch kampioene op zowel de 50 als de 100 meter vrije slag. In 2018 werd zij wereldkampioen op de 50 meter vlinderslag.


Inhoud
1	Afkomst en jeugd
1.1	Naam
2	Carrière
3	Onderscheidingen
4	Privé
5	Resultaten
5.1	Internationale toernooien
5.2	Nederlandse kampioenschappen zwemmen
6	Persoonlijke records
6.1	Kortebaan
6.2	Langebaan
7	Trivia
Afkomst en jeugd
Kromowidjojo werd in 1990 geboren in Sauwerd als dochter van een Surinaams-Javaanse vader en een Nederlandse moeder. Zij kwam door haar oudere broer als vierjarige in aanraking met het wedstrijdzwemmen bij de zwemvereniging Ducdalf in Bedum. Later stapte zij over naar de zwemvereniging TriVia in Groningen. Vanaf 1 juni 2008 kwam zij uit voor PSV in Eindhoven.

Naam
Haar achternaam Kromowidjojo is een veelvoorkomende naam in het Javaans, met elementen geleend uit het Sanskriet. Het is een samenstelling van kromo + widjojo. Kromo in het Sanskriet is krama (क्रम), en betekent iets in de trant van "op volgorde." Het woord 'Widjojo' komt van het Sanskriet woord vijaya (विजय), hetgeen zoveel vertaald kan worden als "overwinning" of "uitmuntendheid." De samengestelde naam Kromowidjojo betekent iets dergelijks als: "opeenvolgende overwinning" of "achtereenvolgende uitmuntendheid".[1] In populair taalgebruik wordt de naam vaak afgekort tot Kromo. Haar voornaam is door haar ouders samengesteld uit willekeurige lettergrepen.[2]

Carrière
Op haar tiende zwom zij haar eerste Nederlandse record, een leeftijdsrecord op de 50 meter vrije slag. In 2005 maakte zij haar internationale seniorendebuut op de Europese kampioenschappen kortebaan in Triëst. Zij zwom toen onder leiding van trainer Jeanet Mulder en bondscoach Marcel Wouda bij de Nederlandse jeugdkernploeg.

Dat jaar zwom zij ook op de Europese kampioenschappen voor de jeugd in Boedapest en op de Europese kampioenschappen kortebaan voor senioren. Zij zwom daar de 50 meter vrije slag, de 100 meter vrije slag individueel en de 100 meter vrije slag in de estafetteploeg die het goud zou behalen.

In 2006 debuteerde zij op de Europese kampioenschappen lange baan. Daar won zij samen met Chantal Groot, Inge Dekker en Marleen Veldhuis het zilver op de 4×100 meter vrije slag. In 2007 deed zij te Melbourne voor het eerst mee aan de wereldkampioenschappen. Daar won zij het brons op de 4×100 meter vrije slag, samen met Inge Dekker, Femke Heemskerk en Marleen Veldhuis.


Thuiskomst na Olympische Zomerspelen 2008.
Op 8 juni 2008 werd zij door de sportkoepel NOC*NSF uitgeroepen tot sporttalent van het jaar.[3] Bij de Olympische Spelen van 2008 in Peking won Kromowidjojo met de Nederlandse estafetteploeg goud op de 4×100 meter vrije slag.[4] In de finale bleef de estafetteploeg maar net boven zijn eigen wereldrecord; Inge Dekker, Ranomi Kromowidjojo, Femke Heemskerk en Marleen Veldhuis finishten in 3.33,76 en waren hiermee 0,57 seconden sneller dan de Amerikaanse estafetteploeg en 1,29 seconde sneller dan Australische estafetteploeg. Manon van Rooijen en Hinkelien Schreuder, die in de series zwommen, deelden mee in de gouden vreugde.

Op 12 december 2008 won Kromowidjojo haar eerste individuele medaille op een internationaal seniorenkampioenschap met een derde plaats op de 100 meter vrije slag tijdens de EK kortebaan. In Rome werd zij op 26 juli 2009 wereldkampioene op de 4×100 meter vrije slag.

Haar eerste individuele titels op grote internationale toernooien won zij tijdens de Europese kampioenschappen kortebaanzwemmen 2010 en Wereldkampioenschappen kortebaanzwemmen 2010 op de 50 en 100 meter vrije slag.

Op de Olympische Zomerspelen van 2012 in Londen behaalde zij met de estafetteploeg (samen met Inge Dekker, Marleen Veldhuis en Femke Heemskerk) achter Australië een zilveren plak op de 4×100m vrije slag. Kromowidjojo startte als laatste. Haar splittijd van 51,93 seconden was de snelste ooit op een dergelijke estafette. Zij was zeven tiende seconde sneller dan de nummer twee van het veld.

Ook wist zij een gouden medaille te behalen op de 100 meter vrije slag met een olympisch record van 53,00 seconden. Zij won later ook de 50 meter vrije slag in een olympische recordtijd van 24,05 seconden. Na Kristin Otto, Inge de Bruijn en Britta Steffen is Kromowidjojo de vierde zwemster die op een en dezelfde Olympische Spelen zowel op de 50 als op de 100 meter vrije slag goud behaalde sinds de introductie van de 50 meter vrije slag op de Olympische Spelen van 1988. Een half uur na het in Londen winnen van haar derde olympische medaille maakte Kromowidjojo wereldkundig dat zij overwoog om te stoppen met wedstrijdzwemmen. Al na een dag trok zij die woorden in. Kromowidjojo droeg op 12 augustus 2012 namens de Nederlandse ploeg de Nederlandse vlag tijdens de sluitingsceremonie van de Olympische Spelen in Londen.

Na haar drie medailles op de Olympische Spelen in Londen ontving Kromowidjojo van de sportkoepel NOC*NSF een bonus van 53.354 euro. De Europese zwembond LEN riep haar uit tot Europees zwemster van het jaar 2012.[5]

Zowel in 2011 als in 2012 werd Kromowidjojo verkozen tot Nederlands Sportvrouw van het Jaar.

Op de wereldkampioenschappen zwemmen van 2013 in Barcelona won Kromowidjojo brons op de 4×100 meter vrije slag, op de 100 meter vrije slag en op de 50 meter vlinderslag. Op de 50 meter vrije slag zwom ze naar de wereldtitel in dezelfde tijd als op de Olympische Spelen van 2012 in een tijd van 24,05. Op de Olympische Spelen van 2016 in Rio de Janeiro verloor ze haar olympische titels op de 50 en 100 meter vrije slag; ze werd vijfde op de 100 m in 53,03, wel haar beste tijd in vier jaar, en vervolgens zesde op de 50 m in 24,19. Op de 4×100m vrije slag werd ze vierde.

In 2018 behaalde Kromowidjojo drie gouden medailles bij de Wereldkampioenschappen kortebaanzwemmen in het Chinese Hangzhou. Na succes op de 100 meter vrije slag won ze daarna ook de 50 meter vrije slag en de 50 meter vlinderslag, die laatste in een Nederlands en kampioenschapsrecord (24,47).

Op 27 januari 2022 maakte Kromowidjojo bekend per direct haar zwemcarrière te beëindigen.[6][7]

Onderscheidingen
Zoals andere winnaars en winnaressen van het olympische goud in 2008, is Ranomi Kromowidjojo Ridder in de Orde van de Nederlandse Leeuw. Daarom heeft ze in 2012 voor haar gouden medaille een beeldje in ontvangst mogen nemen. In 2010 werd ze verkozen tot Groninger van het Jaar.

Privé
Kromowidjojo trouwde op 10 september 2022 met zwemmer Ferry Weertman; eerder was ze samen met Pieter van den Hoogenband.

Resultaten
Internationale toernooien
Jaar	Olympische Spelen	WK langebaan	WK kortebaan	EK langebaan	EK kortebaan
2005		geen deelname			17e 50m vrije slag
31e 100m vrije slag
Goud 4×50m vrije slag
Kromowidjojo zwom enkel de series
2006			geen deelname	23e 50m vrije slag
25e 50m vlinderslag
Zilver 4×100m vrije slag	24e 50m vrije slag
31e 100m vrije slag
Zilver 4×50m vrije slag
Kromowidjojo zwom enkel de series
2007		13e 100m vrije slag
Brons 4×100m vrije slag			17e 50m vrije slag
17e 100m vrije slag
18e 50m vlinderslag
Goud 4×50m vrije slag
10e 4×50m wisselslag
2008	23e 200m vrije slag
Goud 4×100m vrije slag
11e 4×200m vrije slag
13e 4×100m wisselslag		serie 100m vrije slag[8]
Goud 4×200m vrije slag	17e 50m vrije slag
17e 100m vrije slag
9e 200m vrije slag
Goud 4×100m vrije slag
4e 4×200m vrije slag	Brons 100m vrije slag
6e 50m rugslag
Goud 4×50m vrije slag
Goud 4×50m wisselslag
2009		6e 100m vrije slag
27e 50m rugslag
Goud 4×100m vrije slag
5e 4×100m wisselslag			Zilver 50m vrije slag
Zilver 100m vrije slag
HF 50m rugslag[9]
Goud 4×50m vrije slag
Goud 4×50m wisselslag
2010			Goud 50m vrije slag
Goud 100m vrije slag
Goud 4×100m vrije slag	geen deelname	Goud 50m vrije slag
Goud 100m vrije slag
Goud 4×50m vrije slag
Goud 4×50m wisselslag
2011		Zilver 50m vrije slag
Brons 100m vrije slag
Goud 4×100m vrije slag			geen deelname
2012	Goud 50m vrije slag
Goud 100m vrije slag
Zilver 4×100m vrije slag
6e 4×100m wisselslag		geen deelname	geen deelname	geen deelname
2013		Goud 50m vrije slag
Brons 100m vrije slag
Brons 50m vlinderslag
Brons 4×100m vrije slag			Goud 50m vrije slag
Goud 100m vrije slag
2014			Goud 50m vrije slag
Brons 100m vrije slag
Goud 4×50m vrije slag
Goud 4×100m vrije slag
Goud 4×200m vrije slag	geen deelname	
2015		Zilver 50m vrije slag
4e 100m vrije slag
Zilver 4×100m vrije slag
Zilver 4×100m vrije slag gemengd			Goud 50m vrije slag
Goud 4×50m wisselslag
Zilver 100m vrije slag
Zilver 4×50m vrije slag
Brons 4×50m vrije slag gemengd
2016	4e 4×100m vrije slag
5e 100m vrije slag
6e 50m vrije slag		Goud 50m vrije slag
Zilver 100m vrije slag
Zilver 4×50m vrije slag
Zilver 4×50m vrije slag gemengd
Brons 4×100m vrije slag	4e 50m vlinderslag
Goud 4×100m vrije slag
Zilver 100m vrije slag
Goud 4×100m vrije slag gemengd
Goud 50m vrije slag	
2017		Brons 4×100m vrije slag
5e 100m vrije slag
Zilver 50m vlinderslag
Zilver 4×100m vrije slag gemengd
Zilver 50m vrije slag			Goud 50m vlinderslag
Goud 4×50m wisselslag gemengd
Goud 100m vrije slag
Goud 4×50m vrije slag
Zilver 50m vrije slag
4e 4×50m wisselslag
2018			Zilver 4×100m vrije slag
Brons 4×50m wisselslag
Zilver 4×50m vrije slag gemengd
Goud 100m vrije slag
Zilver 4×50m wisselslag gemengd
Goud 50m vlinderslag
Goud 50m vrije slag	Zilver 4×100m vrije slag
Brons 50m vrije slag
Zilver 4×100m vrije slag gemengd
6e 50m vlinderslag
2019		6e 50m vrije slag
Zilver 50m vlinderslag
DSQ 4×100 m wisselslag gemengd
6e 4×100 m vrije slag gemengd			 
2020*	4e 4×100m vrije slag
4e 50m vrije slag
 	4e 4×100m vrije slag
Brons 4×50m wisselslag
Zilver 4×50m vrije slag gemengd
Goud 4×50m wisselslag gemengd
Goud 50m vlinderslag
Brons 4×50m vrije slag
Zilver 50m vrije slag
Zilver 4×100m vrije slag
Goud 50m vrije slag
Zilver 4× 100m vrije slag gemengd
(zwom alleen de kwalificatie)
Goud 50m vlinderslag
 *) De internationale toernooien die in 2020 zouden plaatsvinden werden vanwege de coronapandemie uitgesteld tot 2021.

Nederlandse kampioenschappen zwemmen
Jaar	NK langebaan	NK kortebaan
2006	serie 100m rugslag
serie 100m vlinderslag	geen deelname
2007	Goud 50m vrije slag
Brons 100m vrije slag
7e 200m vrije slag
5e 50m rugslag
4e 50m vlinderslag	Brons 400m vrije slag
Goud 50m rugslag
2008	Brons 50m vrije slag
Brons 100m vrije slag
Goud 50m rugslag	Zilver 400m vrije slag
Brons 100m vlinderslag
2009	Zilver 100m vlinderslag	geen deelname
2010	Goud 50m vrije slag
Goud 50m rugslag
Goud 50m vlinderslag	geen deelname
2011	Zilver 50m vrije slag
Goud 50m rugslag	Goud 50m vrije slag
Zilver 100m vrije slag
Persoonlijke records
Bijgewerkt tot en met 4 december 2020

Kortebaan
Afstand	Tijd	Datum	Plaats
50m vrije slag	22,93 (WR)	7 augustus 2017	Berlijn
100m vrije slag	50,95 (NR)	15 december 2017	Kopenhagen
200m vrije slag	1.55,77	18 december 2011	Atlanta
400m vrije slag	4.06,25	19 december 2008	Amsterdam
50m vlinderslag	24,44 (NR)	19 december 2021	Abu Dhabi
100m vlinderslag	56,63	7 augustus 2017	Berlijn
50m rugslag	26,10	28 september 2018	Eindhoven
100m rugslag	59,57	5 oktober 2018	Boedapest
Langebaan
Afstand	Tijd	Datum	Plaats
50m vrije slag	23,85 (NR)	30 juli 2017	Boedapest
100m vrije slag	52,75	13 april 2012	Eindhoven
200m vrije slag	1.59,77	22 maart 2008	Eindhoven
50m vlinderslag	25,24	13 maart 2021	Amsterdam
100m vlinderslag	58,38	4 december 2020	Rotterdam
50m rugslag	28,20	10 april 2021	Eindhoven
Trivia
Kromowidjojo is ambassadrice van kinderfonds Unicef.
Bronnen, noten en/of referenties
 (en) Celebrating "Kromowidjojo", Language Log
 Kromowidjojo: atypisch, eigenzinnig en altijd omringd door een zweem van mystiek. nos.nl. NOS (27 januari 2022). Geraadpleegd op 27 januari 2022.
 Kromowidjojo talent van het jaar, NU.nl, 8 juni 2008
 Zwemsters pakken eerste goud, Parool.nl, 10 augustus 2008
 2012 LEN Awards: European Aquatic Athletes of the Year
 Kromowidjojo beëindigt imposante zwemloopbaan: 'Al zoveel bereikt, het is goed zo'. nos.nl. NOS (27 januari 2022). Geraadpleegd op 27 januari 2022.
 Ranomi Kromowidjojo, drievoudig olympisch kampioene, beëindigt zwemcarrière. sporza.be (27 januari 2022). Geraadpleegd op 27 januari 2022.
 Kromowidjojo eindigde als achtste in de series, maar meldde zich af voor de halve finales.
 Kromowidjojo eindigde als zesde in de halve finales, maar meldde zich af voor de finale.
Externe links

Officiële website
Profiel van Ranomi Kromowidjojo op Zwemkroniek.com
(en) Records en resultaten van Ranomi Kromowidjojo op Swimrankings.net
(en) Profiel van Ranomi Kromowidjojo op sports-reference.com

Zie de categorie Ranomi Kromowidjojo van Wikimedia Commons voor mediabestanden over dit onderwerp.
Logo van de Olympische Spelen	Olympisch kampioen	Logo van de Olympische Spelen
Pictogram zwemmenZwemmen: 50 meter vrije slag vrouwen
1988: Kristin Otto · 1992: Yang Wenyi · 1996: Amy Van Dyken · 2000: Inge de Bruijn · 2004: Inge de Bruijn · 2008: Britta Steffen · 2012: Ranomi Kromowidjojo · 2016: Pernille Blume · 2020: Emma McKeon

Pictogram zwemmenZwemmen: 100 meter vrije slag vrouwen
1912: Fanny Durack · 1920: Ethelda Bleibtrey · 1924: Ethel Lackie · 1928: Albina Osipowich · 1932: Helene Madison · 1936: Rie Mastenbroek · 1948: Greta Andersen · 1952: Katalin Szőke · 1956: Dawn Fraser · 1960: Dawn Fraser · 1964: Dawn Fraser · 1968: Jan Henne · 1972: Sandra Neilson · 1976: Kornelia Ender · 1980: Barbara Krause · 1984: Nancy Hogshead/Carrie Steinseifer · 1988: Kristin Otto · 1992: Zhuang Yong · 1996: Le Jingyi · 2000: Inge de Bruijn · 2004: Jodie Henry · 2008: Britta Steffen · 2012: Ranomi Kromowidjojo · 2016: Simone Manuel/Penelope Oleksiak · 2020: Emma McKeon

Pictogram zwemmenZwemmen: 4×100 meter vrije slag vrouwen
1912: Moore, Fletcher, Speirs, Steer · 1920: Woodbridge, Schroth, Guest, Bleibtrey · 1924: Donnelly, Ederle, Lackie, Wehselau · 1928: Lambert, Osipowich, Saville, Norelius · 1932: Johns, Saville, McKim, Madison · 1936: Selbach, Wagner, den Ouden, Mastenbroek · 1948: Corridon, Kalama, Helser, Curtis · 1952: I. Novák, Temes, É. Novák, Szőke · 1956: Fraser, Leech, Morgan, Crapp · 1960: Spillane, Stobs, Wood, von Saltza · 1964: Stouder, de Varona, Watson, Ellis · 1968: Barkman, Gustavson, Pedersen, Henne · 1972: Babashoff, Barkman, Kemp, Neilson · 1976: Peyton, Sterkel, Babashoff, Boglioli · 1980: Krause, Metschuck, Diers, Hülsenbeck · 1984: Johnson, Steinseifer, Torres, Hogshead · 1988: Otto, Meißner, Hunger, Stellmach · 1992: Haislett, Martino, Thompson, Torres · 1996: Martino, Van Dyken, Fox, Thompson · 2000: Van Dyken, Shealy, Thompson, Torres · 2004: Mills, Lenton, Thomas, Henry · 2008: Dekker, Kromowidjojo, Heemskerk, Veldhuis · 2012: Coutts, C. Campbell, Elmslie, Schlanger · 2016: McKeon, Elmslie, B. Campbell, C. Campbell · 2020: B. Campbell, Harris, McKeon, C. Campbell

Bibliografische informatie
Categorieën: Nederlands zwemmerNederlands olympisch kampioen