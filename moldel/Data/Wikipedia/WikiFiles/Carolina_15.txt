Carolina Dijkhuizen
Naar navigatie springenNaar zoeken springen
Carolina Dijkhuizen
Plaats uw zelfgemaakte foto hier
Achtergrondinformatie
Geboren	Cali (Colombia), 31 maart 1980
Geboorteland	Vlag van Nederland Nederland
Website
(en) IMDb-profiel
Portaal  Portaalicoon  	Musical
Carolina Dijkhuizen (Cali (Colombia), 31 maart 1980) is een Nederlandse zangeres en (musical)actrice. Ze speelde onder andere rollen in de musicals Aida, The Lion King en Sister Act.


Inhoud
1	Biografie
1.1	Achtergrond
1.2	Muziek
1.3	Theater en musicals
1.4	Televisie en film
2	Externe links
Biografie
Achtergrond
Dijkhuizen is geboren in Colombia. Ze werd geadopteerd en groeide op in het Groningse Veendam.

Na haar middelbare school ging zij naar het Prins Claus Conservatorium (afdeling zang) in Groningen. Zanglessen kreeg ze van Floor van Zutphen, Jimmy Hutchinson, Setske Mostaert en Edward Hoepelman en ze volgde acteerworkshops van Rick Nicolet en Hennie Kaan.

Muziek
Tijdens haar schooltijd deed Dijkhuizen veelvuldig mee aan talentenjachten. Op 16-jarige leeftijd werd ze gekozen voor de meidengroep PattyCash, een initiatief van Patty Brard en producer Hans van Hemert. Deze groep heeft drie jaar bestaan.

Sinds 2008 maakt ze deel uit van de zanggroep CPG, samen met musicalcollega’s Peggy Sandaal en Gitty Pregers. In 2012 deden zij mee aan het SBS6-televisieprogramma The Winner is....

Theater en musicals
Dijkhuizen was in 2001 samen met Chaira Borderslee en Leona Philippo in de running voor de hoofdrol van Aida in de gelijknamige musical. Borderslee werd uiteindelijk gekozen om de hoofdrolspeelster te worden, maar zowel Dijkhuizen als Philippo werden haar vaste vervangsters. Deze musical was ruim anderhalf jaar te zien in Nederland. Hierna volgde van april 2004 tot en met augustus 2006 de rol van Nala in The Lion King. In maart 2013 ging Sister Act in première waarin Dijkhuizen de hoofdrol van Deloris van Cartier speelt. Dit is, na Aida en The Lion King, de derde hoofdrol van Dijkhuizen in het Circustheater in Scheveningen.

Ook was ze te zien in Musicals in Ahoy' 2006, de musical Bubbling Brown Sugar (2007-2008) en de theaterproducties The Soul of Motown II (2009) en My Name is…(2010). In 2011 en 2012 was ze één van de solisten in de dinershow DreamsLive. Tevens was zij te zien in de twee voorstellingen van Aida in Concert (28 november 2011 en 30 januari 2012) in het DeLaMar in Amsterdam. Op 15 & 16 november 2014 treedt ze op tijdens Musicals in Concert in Ziggo Dome.

Jaar	Musical	Rol
2001-2003	Aida	Aida (alternate)
2004-2006	The Lion King	Nala
2006-2007	Bubbling Brown Sugar	Young Irene/ Marsha
2013-2014	Sister Act	Deloris van Cartier
Televisie en film
Op televisie is Dijkhuizen te zien in onder andere het televisieprogramma rondom het 25-jarig jubileum van (toenmalig) koningin Beatrix (2005), als achtergrondzangeres in Sunday Night Fever (2011-2012), als gast in De Notenclub en als soliste in meerdere Musical Award Gala’s en in Avro's Musical Sing-a-Long.

Ze speelde gastrollen in onder andere Bon bini beach, Spangen, Spoorloos verdwenen en Parels & Zwijnen. In de film Sl8n8 (2006) speelde ze de rol van Liesbeth. In de films Deuce Bigalow: European Gigolo en Flirt had ze een bijrol. Naast het acteren is haar stem te horen in series/tekenfilms waaronder Barnyard en Transformers.

In 2014 is Dijkhuizen op televisie te zien in De beste zangers van Nederland, presenteert ze samen met Frits Sissing de Musical Sing-a-Long en is ze gast in Jeroen van der Boom's programma Holland Zingt.... Vanaf januari 2015 is ze te zien als kandidaat van Wie is de Mol? 2015.

Externe links
Officiële website
(en)  Icoontje film Carolina Dijkhuizen in de Internet Movie Database
Categorieën: Nederlands televisieacteurNederlands zangerNederlands musicalacteur