Horace Cohen
Naar navigatie springen
Naar zoeken springen
Horace Cohen
Horace Cohen in Webcam (Creative Media Production)
Horace Cohen in Webcam (Creative Media Production)
Algemene informatie
Volledige naam 	Horace Joshua Cohen
Geboren 	15 oktober 1971
Geboorteplaats 	Vlag van de Verenigde Staten New York
Land 	Vlag van Nederland Nederland
Vlag van de Verenigde Staten Verenigde Staten
Werk
Beroep 	acteur en komiek
(en) IMDb-profiel
Portaal  Portaalicoon   	Film

Horace Joshua Cohen (New York, 15 oktober 1971) is een Nederlands acteur en komiek, die tevens de Amerikaanse nationaliteit bezit.
Inhoud

    1 Loopbaan
    2 Filmografie
    3 Muziek
    4 Externe link

Loopbaan

Cohen begon zijn acteercarrière op 15-jarige leeftijd als Henkie, de jongste mannelijke telg van de asociale familie Flodder in de eerste Flodderfilm (1986) van regisseur Dick Maas. In de twee daaropvolgende films en serie wordt zijn rol door anderen overgenomen. Cohen keert echter nog twee keer terug bij "Flodder". In de afleveringen Huisarrest (1998) en Egotrip (1998) van de televisieserie speelt hij een kleine rol als tennisjongen en klant.

De acteerprestaties van Cohen op het witte doek en op de beeldbuis beperken zich in de meeste gevallen tot dit soort bijrolletjes. Meermalen wordt hij in één adem genoemd met Ruben van der Meer, met wie hij in meerdere producties samen speelt. Zo is hij onder andere invaller bij de theatertournee van het improvisatiecabaret van de Lama's, waar Van der Meer ook onderdeel van uitmaakt. Verder bedacht Cohen samen met Van der Meer het tv-programma Live Opgenomen dat hij op Veronica televisie presenteerde. Een succesvol vervolg hierop waren hun komische programma’s Froland (NPS/2000) en Frolive (NPS/2002). Hij was ook te zien in het improvisatieprogramma Kannibalen.

Cohen is een van de semi-bekende Nederlanders die in 2002 de jungle in trekt voor het televisieprogramma Bobo's in the bush[1].

In 2006 speelde Cohen het personage Mo in De Club van Sinterklaas op Jetix. Vanaf 23 september 2007 presenteert hij samen met Willie Wartaal het kinderprogramma Villa Life. Hij is ook vast panellid bij het programma Te leuk om waar te zijn van de TROS, eerst gepresenteerd door Yolanthe Cabau van Kasbergen en later door Viviënne van den Assem. Hij streed daarin tegen Jan Smit en later Ali B. Ook was hij in 2009 vaste gast in het programma Budget TV.

Vanaf begin 2010 presenteert Cohen bij de Joodse Omroep de serie Witz, een televisieprogramma met fragmenten van Joodse komieken, die door hem aan elkaar worden gepraat. Van februari tot april 2010 was hij samen met Ruben Nicolai en Tijl Beckand te zien in het tv-programma Gehaktdag, waarin bekende Nederlanders in humoristische toespraken werden geëerd.

In 2011 had hij een kleine rol in de Engelstalige actiefilm Amsterdam Heavy.

Horace was een van de deelnemers van Wie is de Mol?, editie 2011. Hij viel af in aflevering 3.

In het voorjaar van 2012 was Horace te zien in het SBS6-programma De schat van de Oranje[2]. Hij viel als eerste af.

Sinds 17 maart 2013 presenteert hij samen met Sol Wortelboer het programma Don't try this at home voor televisiezender Comedy Central.
Filmografie

    Baantjer het Begin - Rechercheur Baks (2019)
    De Spa (soapserie) - Paul Vlemmings (2017)
    De Boskampi's (2015) - Rechercheur
    Arne Dahl - Upp till toppen av berget (2012) - Portier Amsterdam
    De schat van de Oranje (2012) - Zichzelf
    Wie is de reisleider? (2012) - Zichzelf
    Webcam (2011) - Antoin
    Amsterdam Heavy (2011) - Jansen
    Wie is de Mol? (2011) - Zichzelf
    Gehaktdag - Zichzelf
    Oh My God (BNN) (2010) - Dater
    Budget TV (2009) - Karl Heinz
    Moordwijven (2007) - Aankondiger
    Hitte/Harara (televisiefilm, 2007) - Jacco
    SEXtet (2007) - Hulpstuk 2
    Villa Life (2007) - Zichzelf
    Shouf Shouf! (2007) - Johnny (afl. Een goede buur, 2007)
    Van Speijk (televisieserie) - René Veerkamp (afl. Miss Baarsjes or not Miss Baarsjes, 2007)
    De Club van Sinterklaas (2006) - Mo (bijrol)
    Sextet: De nationale bedverhalen (2006) - Hulpstuk 2
    Alex FM (2005) - Nate Blumgarten
    Bitches televisieserie - Rol onbekend (afl. De Blér Bitch Prodject, 2005)
    Ellis in Glamourland (2004) - Jos
    Madame Jeanette (televisiefilm, 2004) - Agent markt
    Show Yourself (televisieserie, 2003-2004) - Coby
    Brush with Fate (televisiefilm, 2003) - Faculty Man
    Polonaise (televisiefilm, 2002) - Koffieverkoper
    Bach Was Deaf (2002) - Man 1
    All Stars (televisieserie) - Snelle jongen nr. 1 (afl. Big Soccer, 2001)
    De horzel (televisieserie) - Rol onbekend (2001)
    Soul Assassin (2001) - Politieman 1
    Frolive (televisieserie) - Verschillende rollen (2001)
    Frøland (televisieserie) - Meerdere rollen (2001)
    Lek (2000) - Vorrink 2
    Tinnef (video, 2000) - Bill
    Do Not Disturb (1999) - Ober in bar
    All Stars (televisieserie) - Clubgenoot (afl. Peter for President, 1999)
    The Delivery (1999) - Chief Interpol
    Live opgenomen (televisieserie) - Rol onbekend (1999)
    Flodder (televisieserie) - Klant (Afl., Egotrip, 1998)
    Flodder (televisieserie) - Tennisjongen (afl. Huisarrest, 1998)
    Erwassus (televisieserie) - Pablo (1997)
    Pisvingers! (1995) - Rol onbekend
    Goede tijden, slechte tijden (soapserie) - Jan Verbeek (1991)
    Amsterdamned (1988) - nasynchronisatie
    Flodder (1986) - Henkie Flodder

Muziek

    MSiep & DJ Harko ft. Koepak - Hørk - (Koepak - Horace Cohen)
    MSiep & DJ Harko ft. Koepak - Love Hørks - (Koepak - Horace Cohen)

Externe link

    (en) Icoontje film Horace Cohen in de Internet Movie Database

Voetnoten en referenties

Cast voor Seizoen 3 Bobo's in the bush.

    Start series De Schat van de Oranje.

Categorieën:

    Nederlands filmacteurNederlands komiekNederlands presentatorNederlands televisieacteurJeugdacteurFlodder