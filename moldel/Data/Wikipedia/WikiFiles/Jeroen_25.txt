
Jeroen Spitzenberger

Artikel
Overleg

Hulpmiddelen
Uit Wikipedia, de vrije encyclopedie
Jeroen Spitzenberger

Jeroen Spitzenberger door Janey van Ierland
(april 2016)
Algemene informatie
Volledige naam	Jeroen Spitzenberger
Geboren	20 januari 1976
Geboorteplaats	Rotterdam
Land	Vlag van Nederland Nederland
Werk
Jaren actief	1992-heden
Beroep	Acteur
Officiële website
(en) IMDb-profiel
(en) TMDb-profiel
Portaal  Portaalicoon  	Film
Jeroen Spitzenberger (Rotterdam, 20 januari 1976) is een Nederlands toneel-, televisie- en filmacteur. Hij is te zien in verschillende producties en had hoofdrollen in onder meer Lieve lust, Alles is liefde en de televisieseries Divorce en Het jaar van Fortuyn.

Carrière
Zijn middelbare school doorliep hij aan het Montfort College te Rotterdam (1988-1994). Spitzenberger studeerde vervolgens tussen 1994 en 1998 aan Toneelschool Arnhem, waar hij ook afstudeerde.[1] Daarna was hij werkzaam bij verschillende theatergezelschappen, waaronder Het Nationale Toneel (2007-2015), het Onafhankelijke Toneel en Toneelgroep Amsterdam.[2]

Hij speelde een van zijn eerste rollen in de film De tweeling (2002), gebaseerd op het gelijknamige boek van Tessa de Loo. In de film is hij te zien als David, de joodse vriend van Lotte (Thekla Reuten). Daarna volgden onder meer De dominee en Stille nacht. In 2005 kreeg hij een hoofdrol in de relatiekomedie Lieve lust van Talpa, die echter al na een seizoen werd beëindigd. Hij had een belangrijke rol in de succesvolle film Alles is liefde (2007), waarin hij als tegenspeler van Carice van Houten de rol van Prins Valentijn vertolkt. In de film zijn verder onder meer Anneke Blok, Thomas Acda en Peter Paul Muller te zien. Kim van Kooten, scenarioschrijfster van de film, verklaarde dat ze Jeroen Spitzenberger ziet als de Nederlandse Hugh Grant.[3]

Verder had hij gastrollen in Nederlandse series als Russen, Baantjer, Keyzer & De Boer Advocaten en Spoorloos verdwenen. In 2008 was hij te zien in het vierde seizoen van de komische dramaserie Gooische vrouwen, waarin hij de rol van Joost van Wenten vertolkte, de nieuwe vriend van Anouk Verschuur (Susan Visser).

In 2009 speelde hij de rol van kersverse minister Karel Bijl in de serie Sorry Minister, waarin zijn personage het op moet nemen tegen secretaris-generaal Helen van Zuylen, privésecretaris Maarten Hulst en diens assistent Mohammed in de eeuwigdurende strijd om de werkelijke macht binnen de regering.

In het voorjaar van 2010 was Spitzenberger te zien in de AVRO-dramaserie Bloedverwanten. Hij speelde de rol van Thomas en was te zien naast Derek de Lint en Henriëtte Tol. Van maart tot en met mei 2010 speelde hij de hoofdrol in de toneelvoorstelling Pier Paolo Pasolini - P.P.P. van Het Nationale Toneel in Den Haag naast onder anderen Jochum ten Haaf, Betty Schuurman en Jaap Spijkers. Voor deze rol ontving hij in 2010 de Guido de Moorprijs.

In de zomer van 2010 vonden de opnames plaats van de familiefilm Tony 10, geregisseerd door Mischa Kamp (Het paard van Sinterklaas), waarin hij naast Rifka Lodeizen de vader van Tony speelde. In 2011 nam Spitzenberger de titelrol voor zijn rekening in Süskind, een bioscoopfilm van regisseur Rudolf van den Berg (Tirza). In 2013 was hij te zien in Mannenharten van regisseur Marc de Cloe.

Sinds december 2012 was Spitzenberger vier seizoenen lang te zien in de dramaserie Divorce, naar een idee van Linda de Mol. Hierin neemt hij de rol van Boudewijn Schaeffer op zich.

Eind 2014 speelde Spitzenberger de hoofdrol in de door NPO 3 uitgezonden serie Vrolijke kerst, als vader Maarten Vrolijk.

In 2016 vertolkte Spitzenberger een hoofdrol in de thrillerserie Vlucht HS13.

In 2022 speelde Spitzenberger de titelrol in Het jaar van Fortuyn. Hij won voor deze rol het Gouden Kalf voor beste hoofdrol in een dramaserie.

In 2024 deed Spitzenberger mee aan seizoen 24 van Wie is de Mol?.

Privéleven
Jeroen Spitzenberger is in de zomer van 2007 getrouwd met actrice Olinda Larralde Ortiz en heeft twee kinderen.[3][4]

Filmografie
Film
Jaar	Titel	Rol	Opmerkingen
1999	The Tech Files	Medewerker	Korte film
1999	Dat is nooit mijn naam geweest	Gilles Boonzaaier / Keulemans	Televisiefilm
2001	Zeus	Lucas	
2002	Talmen		Korte film
2002	De tweeling	David	
2003	Cloaca	Acteur	
2004	Le ciambelle	Vader	Korte film
2004	De dominee	Ronald Jan	
2004	Stille nacht	Jonathan	
2004	Twee dromen	Jacek Podborski	Televisiefilm
2004	Milan en de zielen	Mark	
2006	Don	Scheidsrechter	
2006	Farewell	Man	Korte film
2006	Alles is liefde	Prins Valentijn	
2010	Tirza	Publisher	
2010	Heen en weerdag	Vader	Korte film
2012	Süskind	Walter Süskind	
2012	De overloper	Peer Walraven	Telefilm
2012	Tony 10	Gilles	
2012	Jackie	Joost	
2013	APP	Jerry	
2013	Mannenharten	Wouter	
2015	Mannenharten 2	Wouter	
The Paradise Suite	Sven	
2015	Ja, ik wil!	Pieter	
2016	Trots en verlangen	Alexander Wissing	Televisiefilm
2016	Meester Kikker	Meester Frans	
2016	Een echte Vermeer	Han van Meegeren	
2016	Finding Dory	Bailey	Stem
2019	Bumperkleef	Hans	
2023	De Vuurlinie	Geert-Jan Knoops	
Televisie
Jaar	Titel	Rol	Opmerkingen
1999	Baantjer	Loeka	Afl. "De Cock en de moord uit instinct"
2000	Russen	Marcel Dijkstra	Afl. "Het eerste lijk"
2002	Baantjer	Koen van der Kamp	Afl. "De Cock en de moordfilm deel 1"
Afl. "De Cock en de moordfilm deel 2"
2003	Meiden van De Wit	Kevin Kramer	Afl. "Health & Beauty "
2005–06	Lieve lust	Wouter	13 afl.
2006	Spoorloos verdwenen	Axel de Zoete	Afl. "De verdwenen bruidegom"
2007	Keyzer & De Boer Advocaten	Laurens Knobbe	Afl. "Uit het leven"
2008	Koning van de Maas	Inspecteur	Miniserie
2008	Gooische vrouwen	Joost van Benthum	Seizoen 4, afl. 3–6
2009	Sorry Minister	Minister Karel Bijl	11 afl.
2010	Annie M.G.	Sal Tas	Afl. "Hoofdstuk 4"
2010	Bloedverwanten	Thomas Zwager	12 afl.
2010–2013	De vloer op	Verschillende rollen	Verschillende afl.
2011	't Spaanse Schaep	Spaanse dokter	Afl. "Raquel"
2011	Rembrandt en ik	Cosimo de' Medici	Afl. "Cornelia"
2012	Lijn 32	Stefan Born	Afl. "één"
Afl. "vijf"
2012–2016	Divorce	Boudewijn Schaeffer	49 afl.
2014	Vrolijke kerst	Maarten Vrolijk (vader)	24 afl.
2016	Vlucht HS13	Haje Kraamer	10 afl.
2008–heden	Sinterklaasjournaal	Diverse rollen	
2017	De Spa	Paul	1 afl.
2017–2018	Suspects	Daan de Ridder	Videoland-serie
2018	Ransom	Daniel	Afl. "Hardliner" (CBS-serie)
2018	Kerst met de Kuijpers	Frank Kuijpers	Videoland-serie
2019–heden	Oogappels	Tim Meijer	
2019	Stanley H.	Stanley Hillis	4 afl.
2021	De regels van Floor	Leraar Nederlands	
2022	Het jaar van Fortuyn	Pim Fortuyn	
2023–heden	Anoniem	Jurre Jansen	Hoofdrol
2023	De zaak Schaap	verteller	
Toneel
2004 - "Ludmilla"
2005 - "De Methode"
2005 - "Het Belang van Ernst"
2005 - "Monty Python’s Flying Circus"
2005 - "Het Temmen van de Feeks"
2007 - "Levende Doden"
2007 - "Eline Vere"
2008-2009 - "Carmen"
2009 - "Romeo & Julia"
2009 - "Dagelijks Brood"
2010 - "Pier Paulo Pasolini"
2010-2011 - "Verre Vrienden"
2011-2012 - "Midzomernachtdroom"
2011-2012 - "De Prooi"
2013 - "Het Stenen Bruidsbed"
2014 - "Blauwdruk voor een nog beter leven"
2016 - "Venus"
2017 - "Terror"
2019 - "Noem het maar liefde"[5]
2020 - De liefde begraven
2023 - De Kersentuin
Externe links
Over Jeroen Spitzenberger
(en) Pictogram film Jeroen Spitzenberger in de Internet Movie Database
Bronnen, noten en/of referenties
 Biografie - Jeroen Spitzenberger Nationale Toneel
 Vera Spaans, Ik denk altijd: het kan ons laatste gesprek zijn. Het Parool (15 oktober 2022). Gearchiveerd op 17 oktober 2022. Geraadpleegd op 15 oktober 2022 – via parool.nl.
 Interview Jeroen Spitzenberger NL Magazine (2007)
 Jeroen Spitzenberger gezin
 Lubberding, Wendy, 'Muziek geeft amusante liefdescarrousel reliëf'. Theaterkrant (11 maart 2019). Gearchiveerd op 27 maart 2019. Geraadpleegd op 27 maart 2019.
Bibliografische informatie

Zie de categorie Jeroen Spitzenberger van Wikimedia Commons voor mediabestanden over dit onderwerp.
Categorie: Nederlands acteur