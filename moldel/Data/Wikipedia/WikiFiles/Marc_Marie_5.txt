Marc-Marie Huijbregts
Naar navigatie springen
Naar zoeken springen
Marc-Marie Huijbregts
Marc-Marie Huijbregts (2017)
Marc-Marie Huijbregts (2017)
Algemene informatie
Volledige naam 	Marc-Marie Cornelis Huijbregts
Geboren 	21 december 1964
Geboorteland 	Vlag van Nederland Nederland
Beroep(en) 	Cabaretier
Acteur
Presentator
Jaren actief 	1990–heden
Officiële website
(en) IMDb-profiel
Portaal  Portaalicoon   	Cabaret

Marc-Marie Cornelis Huijbregts (Tilburg, 21 december 1964) is een Nederlands cabaretier, acteur en presentator.
Inhoud

    1 Levensloop
    2 Programma's
        2.1 Cabaret (solo)
        2.2 Theater
        2.3 Televisie
        2.4 Film
    3 Trivia

Levensloop

Na de havo studeerde Huijbregts personeelswerk in Breda, maar al snel zocht hij zijn geluk in de musicalwereld. Hij solliciteerde bij de musical Company en werd aangenomen. Hierna volgden rollen bij andere musicals, het toneel, de opera en in televisieseries.

Ondanks vernietigende kritieken op zijn eerste soloprogramma, een liedjesprogramma, in 1991 bleef Huijbregts acteren. Eind 1998 ontmoette hij Raoul Heertje bij een presentatiecursus, die hem uitnodigde om mee te doen aan een open-podiumavond bij de Comedytrain. Huijbregts leerde daar om als zichzelf op het podium te staan en niet als een acteur die een rol speelt. Ruim een jaar later stond hij in de finale van Cameretten 1999 die hij met overmacht won. Naast de juryprijs won hij ook de persoonlijkheidsprijs én de publieksprijs, wat eerder alleen Joke van Leeuwen (1978) en Mumtaz Jafri (1995) was gelukt. Huijbregts kreeg tijdens de halve finale al een staande ovatie, iets dat nog nooit was voorgekomen tijdens het Cameretten-festival. In datzelfde jaar begon hij tevens met het inspreken van tekenfilmkarakters Tommy en Bobby, in respectievelijk de populaire tekenfilmseries Princess Sissi en Bobby's Wereld, te zien op jeugdzender Fox Kids.

In 2000 ontving hij de Pall Mall Exportprijs, en vervolgens maakte hij in korte tijd carrière met zijn soloprogramma Marc-Marie H. en met zijn optreden in het satirische televisieprogramma Dit was het nieuws van de TROS. In 2001 tekende Huijbregts een contract met de KRO voor het maken van talkshowachtige televisieprogramma's, waarna hij het live uitgezonden Marc-Marie Rechtstreeks maakte. Dat programma verdween al snel weer van het scherm, na vernietigende recensies in de media. Tevens speelt hij sinds 2003 de rol van Sorrypiet in Het Sinterklaasjournaal en een aantal malen bij de intocht.

Op 22 september 2004 mocht Huijbregts de eerste VSCD Cabaretprijs in ontvangst nemen. Hij kreeg de prijs voor het 'meest indrukwekkende programma van het afgelopen seizoen'.

In 2005 deed hij mee aan het televisieprogramma Wie is de Mol?. Hij ontmaskerde Yvon Jaspers als Mol, waardoor hij de winnaar werd van het programma. Iedere vrijdag was hij vaste tafelgast bij het VARA-programma De Wereld Draait Door. Tijdens de uitzending van 13 februari 2009 vertelde Huijbregts dat hij al tien jaar een pruik droeg. Hij noemde het zijn 'cavia'.[1]

In 2006 maakte de KRO een remake van de hitserie uit 1969 't Schaep met de 5 pooten, een komische Nederlandse televisieserie van regisseur Joes Odufré, die vanaf 5 december 1969 door de KRO werd uitgezonden. Huijbregts speelde Lukas Blijdtschap, de rol die in de oorspronkelijke serie door Leen Jongewaard werd gespeeld. Ook in de vervolgserie 't Vrije Schaep, die begin 2009 bij de KRO werd uitgezonden, speelde Huijbregts mee. Twee jaar later vertolkte hij deze rol wederom in 't Spaanse Schaep.

Eind 2007 presenteerde Huijbregts samen met Yvon Jaspers het KRO-programma Kerst met Marc-Marie en Yvon.

Vanaf september 2009 presenteerde Huijbregts voor de NCRV het nieuwe programma Marc-Marie in 't Wild. Hij ging daarin op zoek naar gevaarlijke dieren op de Afrikaanse savanne. In elke aflevering spoorde hij een wild dier op en kreeg hij de opdracht om dit zo dicht mogelijk te benaderen. Als bewijs dat het gelukt was, moest hij met het dier op de foto.[2]

In augustus 2010 werd bekend dat Huijbregts Gerard Joling zou gaan vervangen bij de zaterdagavondshow op SBS6.

Huijbregts valt op door zijn hoge stem. Hij heeft een geschoolde contratenorzangstem, iets wat niet vaak voorkomt, zeker niet bij cabaretiers. Hij is in 2004 getrouwd.

In november 2013 distantieerde Huijbrechts zich van de Zwarte Piet-traditie. Hij speelde jarenlang Sorrypiet, maar nadat er een discussie was losgebarsten in Nederland over Zwarte Piet en discriminatie wilde hij alleen nog Sorrypiet spelen met een paar roetvegen op zijn gezicht. Sorrypiet kwam niet terug op tv.

In 2015 werd hij vast panellid in het VIER-programma Het zijn net mensen.[3] In 2017 speelde hij Jaap Mengelmoes in seizoen 18 van de Vlaamse kinderserie Samson en Gert.[4] In 2018 presenteerde Huijbregts samen met Paul de Leeuw het televisieprogramma Als je alles hebt gehad!.[5]
Programma's
Cabaret (solo)

    2000: Marc-Marie H.
    2002: M-M Huijbregts
    2006: Opdat ik niet vergeet
    2009: Marc-Marie Punt
    2013: Florissant
    2016: Getekend
    2018: Onderweg naar morgen (oudejaarsconference 2018)

Theater

    2005: Amadeus
    2009: Hotel Atlantico – Bram
    2010: Het leven volgens Emma gastrol
    2011: Meepesaant (met Marcel Musters)
    2012: Vertellingen van 1001 nacht - Sheherazade

Televisie
Jaar 	Titel 	Rol 	Opmerkingen
1990 	In de Vlaamsche pot 	Gastrol 	
1990-1994 	We Zijn Weer Thuis 	Evert Holvast 	
1997 	Goede tijden, slechte tijden 	Max Lubeck 	
Baantjer 	Niod-medewerker 	Aflevering De Cock en de moord onder nul
1997-1998 	Princess Sissi 	Tommy 	
1999 	De Zanzibar 		
2000 	Dit was het nieuws 	Zichzelf 	
2002 	Marc-Marie Opgenomen 	Zichzelf, presentator 	
2003 	Marc-Marie Rechtstreeks 	Zichzelf, presentator 	
2003-2010 	Sinterklaasjournaal 	Sorrypiet 	
2004 	Dolce Vita 	Tommy 	
2005 	Wie is de Mol? 	Zichzelf, winnaar 	
2006-2007 	't Schaep met de 5 pooten 	Lukas Blijdtschap 	
2006-2020 	De Wereld Draait Door 	Zichzelf, tafelheer 	
2007 	De zomer draait door 	Zichzelf, tafelheer 	
Kerst met Marc-Marie en Yvon 	Zichzelf 	
2009 	't Vrije Schaep 	Lukas Blijdtschap 	
Marc-Marie in 't Wild 	Zichzelf, presentator 	
2010 	Popstars 	Zichzelf, jurylid 	
De Zaterdagavondshow met Marc-Marie & Beau 	Zichzelf, presentator 	
2010–2011 	't Spaanse Schaep 	Lukas Blijdtschap 	
2013 	't Schaep in Mokum 	Lukas Blijdtschap & Moeder Blijdtschap 	
2014 	Het Zijn Net Mensen 	Zichzelf, presentator 	
2015 	't Schaep Ahoy 	Lukas Blijdtschap 	
Kasper en de Kerstengelen 		
2015-2019 	De Slimste Mens ter Wereld 	Zichzelf, jury 	
2016 	Welkom in de jaren 60 		
2017 	Samson & Gert Zomerpret 	Jaap Mengelmoes 	
2018 	Als je alles hebt gehad! 	Zichzelf, presentatieduo met Paul de Leeuw 	
Lief Dagboek 	Zichzelf, presentator 	
2018, 2020 	Ranking the Stars 	Zichzelf
Film
Jaar 	Titel 	Rol 	Opmerkingen
1999 	Inspector Gadget 	Nasynchronisatie stem Inspector Gadget 	
2007 	Alles is liefde 	Rudolf van Hoogstraten Bosch 	
Trivia

    Op 24 juli 2011 was hij de eerste gast van dat seizoen bij het televisieprogramma Zomergasten van de VPRO.

	Zie de categorie Marc-Marie Huijbregts van Wikimedia Commons voor mediabestanden over dit onderwerp.
Bronnen, noten en/of referenties

Marc-Marie Huijbregts zet pruik af in DWDD. Mediacourant (14 februari 2009).
Marc-Marie op zoek naar wilde dieren. Nu.nl (2 juni 2009).
Gert Verhulst wordt opnieuw presentator bij Vier. deredactie.be (21 januari 2015). Geraadpleegd op 21 januari 2015.
Marc-Marie Huijbregts speelt neef van oude bekende in ‘Samson & Gert’ GVA, 23 november 2016

    Marc-Marie Huijbregts en Paul de Leeuw gaan week doornemen. Algemeen Dagblad (5 februari 2018). Geraadpleegd op 4 november 2019.

[weergeven]Bibliografische informatie
Uitklappen
Huidige en voormalige leden van Comedytrain
Categorieën:

    Nederlands cabaretierNederlands stemacteurNederlands televisieacteurNederlands zangerNederlands musicalacteurNederlands televisiepersoonlijkheid