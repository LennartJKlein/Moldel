Janine Abbring
Naar navigatie springenNaar zoeken springen
Janine Abbring
Plaats uw zelfgemaakte foto hier
Geboren	Groningen, 5 februari 1976
Land	Nederland
Beroep	Presentatrice en zangeres
Jaren actief	2001-heden
Bekend van	De Wereld Draait Door, RTV Noord, Vroege Vogels
Website
Portaal  Portaalicoon  	Media
Janine Abbring (Groningen, 5 februari 1976) was van 1 april 2009 tot begin maart 2011 een van de Jakhalzen bij het televisieprogramma De Wereld Draait Door.

Op 21 maart 2011 maakte de VARA bekend dat Janine overstapt naar het programma Vroege Vogels, waar zij naast Menno Bentveld het vaste gezicht wordt. Vanaf april 2011 presenteert Abbring zowel een televisie- als radioprogramma onder die naam.

Daarnaast runt ze het productiebedrijf "Nine Lives". Abbring was tot augustus 2007 verslaggeefster en presentatrice bij de regionale zender RTV Noord, waar ze zowel radio als televisie maakte. In 2007 maakte ze een tiendelige televisieserie voor RTV Noord over Delfzijl.

Op 13 juni 2012 werd bekendgemaakt dat zij mee zal doen aan Wie is de Mol? 2013. Deze onthulling kwam in het nieuws door het bericht dat zij tijdens de opnames van het programma gewond was geraakt. Zij zou op 8 juni bij een sprong in het water verkeerd terecht zijn gekomen en daarbij een ruggenwervel hebben verbrijzeld.[1] Op 15 juni 2012 werd bekend dat de operatie aan haar rugwervel succesvol verlopen was. De behandelend arts verwacht op termijn een volledig herstel. Later meldde Abbring zelf[2] dat "ze van een rib een nieuwe wervel hadden geknutseld".

Muziek
In 2001 scoorde Janine samen met Arjen Lubach een nummer 3 hit onder het pseudoniem Slimme Schemer ft. Tido met Jelle. Dit nummer is als grap ontstaan rond het Noorderslagfestival en is een parodie op Stan van de Amerikaanse rapper Eminem en de Britse zangeres Dido.

Bronnen, noten en/of referenties
 Presentatrice Janine Abbring verbrijzeld rugwervel bij Wie is de Mol?, BlikOpNieuws.nl, 14-06-2012
 Hallo wereld, ik leef nog - Twitter
CategorieÃ«n: Nederlands journalistNederlands zanger