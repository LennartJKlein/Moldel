Sander Lantinga
Naar navigatie springen
Naar zoeken springen
Sander Lantinga
Sander Lantinga in de studio van BNN
Sander Lantinga in de studio van BNN
Volledige naam 	Sander Lantinga
Bijnaam 	De Lant, Lant
Geboren 	27 september 1976
Geboorteplaats 	Biddinghuizen
Land 	Nederland
Beroep 	programmamaker, radio-dj, videojockey, presentator
Bekend van 	Coen en Sander Show
Try Before You Die
(en) IMDb-profiel
Portaal  Portaalicoon   	Media

Sander Lantinga (Biddinghuizen,[1] 27 september 1976) is een Nederlands programmamaker en radio-dj.
Inhoud

    1 Biografie
        1.1 Persoonlijk
    2 Discografie
        2.1 Singles
    3 Zie ook
    4 Externe link

Biografie

Na de School of Media in Zwolle ging Lantinga bij MTV werken, eerst als redacteur en daarna als vj. Hij werd bekend doordat hij maandenlang met een papieren zak over zijn hoofd het programma presenteerde. Voor het programma Summer of Love op MTV reisde Lantinga de hele wereld over en maakte ook nachtprogramma's voor 3FM.

In september 2004 maakte Lantinga de overstap van MTV naar de NPS om dagelijks de SanderSjow te presenteren. Voor dit programma kreeg hij in 2005 de Marconi Award voor aanstormend radiotalent.

Na een jaar van het presenteren van de SanderSjow, wilde hij terug op de televisie en maakte daarom in september 2005 de overstap naar BNN waar hij televisie- en radioprogramma's ging presenteren. Dit betekende echter wel dat de SanderSjow kwam te vervallen, maar hij bleef wel op vrijdagavond samen met zijn collega bij 3FM Coen Swijnenberg Lantinga & Swijnenberg presenteren. In het radioprogramma Wout! op 3FM kreeg hij een eigen rubriek; De Helpdesk, wat eerst onderdeel was van zijn de SanderSjow.

Lantinga was te zien als SuperSander in BNN University, deed seksexperimenten voor Spuiten en Slikken en presenteerde de Nederlandse versie van Top of the Pops.

Op 4 juli 2006 gingen beelden van hem de wereld over, toen hij de tenniswedstrijd op Wimbledon tussen Maria Sjarapova en Jelena Dementjeva verstoorde door naakt het centercourt te betreden. Deze actie maakte deel uit van het nieuwe seizoen van het BNN-programma Try Before You Die. Na enige tijd door de Londense politie te zijn verhoord werd hij heengezonden met een levenslang toegangsverbod voor Wimbledon.

Voor datzelfde programma kwam Lantinga nog eens in het nieuws. Lantinga wilde gewichtloosheid ervaren en vloog daarvoor naar Amerika. Voordat hij aan het experiment begon, nam hij een scopolamine bevattende capsule in om zijn maaginhoud binnen te houden. Alleen deugde het pilletje niet. Het Regionaal Medisch Tuchtcollege te Amsterdam veroordeelde op 13 augustus 2008 de bereidend apotheker omdat er 10 maal de normale dosis scopolamine in de capsule zat. Daardoor gingen Lantinga en zijn team hallucineren en raakten zij in een bad trip die bijna drie dagen duurde. Volgens doktoren heeft Lantinga geluk gehad door in een goede conditie te zijn, anders had het zijn dood kunnen worden.[2]

Sinds september 2006 is hij teruggekeerd op 3FM door samen met Coen Swijnenberg iedere middag de Coen en Sander Show te presenteren.

Van 19 tot 24 december 2006 zat Lantinga voor de 3FM actie 3FM Serious Request in het 'glazen huis' op de Neude in Utrecht om daar donaties te werven en non-stop radio te maken. Hij bewoonde het huis samen met 3FM-collega's Giel Beelen en Gerard Ekdom. Dat jaar werd er geld ingezameld voor slachtoffers van landmijnen.

In januari 2007 was Lantinga te zien in het televisieprogramma Wie is de Mol? bij de AVRO. Hij was echter maar één aflevering te zien, omdat hij als eerste afviel.

In 2008 deed hij mee aan Ranking the Stars, een programma van BNN. In oktober 2008 won hij, samen met Coen Swijnenberg, De Gouden RadioRing voor het beste radioprogramma (de Coen en Sander Show).

Van juli 2011 tot juli 2012 is Lantinga in 2 seizoenen wekelijks op de televisie te zien geweest het BNN-programma De Klusjesmannen. In dit televisieprogramma testten Lantinga samen met 3FM-collega Rámon Verkoeijen, verschillende vakantiebaantjes uit. Aan het einde van de show kregen de bedrijven een trofee in de vorm van een hand, waarvan het aantal vingers aantoont hoe leuk de vakantiebaan is volgens Lantinga en Verkoeijen.

In augustus 2015 maakten Lantinga en Swijnenberg de overstap naar Radio 538 om aldaar de Coen en Sander Show presenteren.[3] Eind 2016 was Lantinga te zien in het programma The Roast of Gordon.

Op 6 september 2017 werd bekend dat Lantinga voetbalanalist ging worden bij Veronica, daarnaast bleef hij wel De Coen en Sander Show presenteren. Op 12 september 2017 was zijn debuut als voetbalanalist, tijdens de wedstrijd tussen FC Barcelona en Juventus FC. Dit bleef bij een seizoen met een aantal uitzendingen.
Persoonlijk

Lantinga is sinds 2011 getrouwd met Tessel van der Lugt en heeft samen met haar drie kinderen.
Discografie
Singles
[verbergen]Single met eventuele hitnotering(en) in de Nederlandse Top 40 	Datum van
verschijnen 	Datum van
binnenkomst 	Hoogste
positie 	Aantal
weken 	Opmerkingen
Supergeil! 	2016 	13-02-2016 	tip23 	- 	met Vengaboys & Coen
Feest waarvan ik morgen niets meer weet 	2018 	03-02-2018 	tip27 	- 	met Snollebollekes & Coen /
Nr. 89 in de Single Top 100
Lam & Gelukkig 	2019 	23-01-2019 	tip23 	- 	met Snollebollekes & Coen und Sander Fest Allstar & DJ Maurice
Zie ook

    Coen en Sander Show

Externe link

    (en) Icoontje film Sander Lantinga in de Internet Movie Database

Bronnen, noten en/of referenties

Sander Lantinga 33 - 3fm.nl, 27 september 2009
(nl) Regionaal Tuchtcollege voor de Gezondheidszorg te Amsterdam, Beslissing omtrent de op 5 oktober 2007 binnengekomen klacht nr. 07/302Ap. (pdf) (19 augustus 2008) Gearchiveerd op 11 november 2013. Geraadpleegd op 7 december 2010.

    Coen en Sander vliegen uit, 3FM.nl (3 februari 2015)

	Zie de categorie Sander Lantinga van Wikimedia Commons voor mediabestanden over dit onderwerp.
Logo 538	Diskjockeys op Radio 538

Gert-Jan van Ackooij · Mark van den Akker · Desmond Baidjoe · Colin Banks · Kimberly van de Berkt · Martijn Biemans · Danny Blom* · Menno de Boer · Cobus Bosscha · Froukje de Both · Ivo van Breukelen* · Niek van der Bruggen* · Frank Dane* · Barend van Deelen* · Wessel van Diepen* · Edit den Doosch · Anita Doth · Lindo Duvall · Edwin Evers · Jos Eggink · Igmar Felicia* · Wouter van der Goes · Jurjen Gofers · Gordon · Stefan de Groot · Sander de Heer · Anoûl Hendriks · Joey Hereman · Jules van Hest · Niels Hoogland · Chantal Hutten · Jeroen van Inkel · Wietze de Jager* · Timo Kamst · Jente Kater · Eddy Keur · Corné Klijn · Tim Klijn · Martijn Kolkman · Dimitris Kops · Mark Labrand* · Sander Lantinga* · Bart van Leeuwen · Robin Leféber · Daniël Lippens* · Robert de Loor · Will Luikinga · Ferry Maat · Mart Meijer* · Bas Menting* · Dorus van Mosselveld · Martijn Muijs · Jeroen Nieuwenhuize · Edwin Noorlander · Barry Paf · Michael Pilarczyk · Erwin van Rijn · Dennis Ruyer* · Kees Schilperoort · Sylvana Simons · Arlo van Sluis · Coen Swijnenberg* · Jens Timmermans · Michiel Veenstra · Rick van Velthuysen · Dennis Verheugd · Erik Werner · Ruud de Wild · Jeffrey Willems · Erik de Zwart

Live dj's: Afrojack · Armin van Buuren · Fedde le Grand · David Guetta · Hardwell · Martin Garrix* · Sunnery James & Ryan Marciano* · DJ Jean · Nicky Romero · Lucas & Steve* · Tiësto*

* = huidige dj
3FM Serious Request
Organisatie:	NPO 3FM · Het Nederlandse Rode Kruis
Edities Glazen Huis:	2004 (Utrecht) · 2005 (Utrecht) · 2006 (Utrecht) · 2007 (Den Haag) · 2008 (Breda) · 2009 (Groningen) · 2010 (Eindhoven) · 2011 (Leiden) · 2012 (Enschede) · 2013 (Leeuwarden) · 2014 (Haarlem) · 2015 (Heerlen) · 2016 (Breda) · 2017 (Apeldoorn)
Edities Lifeline:	2018 (naar Utrecht) · 2019 (Goes–Groningen)
Dj in het glazen huis:	Giel Beelen (2004–2006, 2008–2010, 2012–2013, 2015) · Claudia de Breij (2004) · Gerard Ekdom (2005–2007, 2009–2012, 2014) · Wouter van der Goes (2004–2005) · Sander Hoogendoorn (2017) · Angelique Houtveen (2017) · Sander Lantinga (2006) · Frank van der Lende (2016) · Timur Perlin (2011) · Paul Rabbering (2008, 2013, 2015) · Annemieke Schollaardt (2009) · Rob Stenders (2007) · Coen Swijnenberg (2008, 2010–2011, 2013–2014) · Michiel Veenstra (2007, 2012) · Domien Verschuuren (2014–2017)
Zie ook:	Music For Life (2006 · 2007 · 2008 · 2009 · 2010 · 2011) · Musikhjälpen · Couleur Terre · Jeder Rappen zählt · Top Serious Request · Serious Request Kenia
Categorieën:

    Nederlands presentatorNederlands radio-djNederlands videojockeyNederlands voetbalanalist