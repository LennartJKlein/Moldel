Marjolein Keuning
Naar navigatie springenNaar zoeken springen
Marjolein Keuning
Marjolein Keuning (oktober 2010)
Marjolein Keuning (oktober 2010)
Algemene informatie
Volledige naam	Marjolein Keuning
Geboren	4 oktober 1962
Land	Vlag van Nederland Nederland
Werk
Jaren actief	1987-2008 (theater)
1997-2009 (presentatrice)
1992-heden (actrice)
Beroep	Zangeres, actrice en presentatrice
(en) IMDb-profiel
Portaal  Portaalicoon  	Film
Marjolein Keuning (Vlaardingen, 4 oktober 1962) is een Nederlandse zangeres, actrice en presentatrice, voornamelijk bekend door haar rol als Maxime Sanders in Goede tijden, slechte tijden (sinds 2008). Ze is eveneens bekend van haar rol als Eefje Winkel in Vrouwenvleugel (1993) en als Joyce Couwenberg in Onderweg naar Morgen (1994-1996).


Inhoud
1	Jeugd
2	Carrière
3	Privé
4	Filmografie
5	Externe link
Jeugd
Keuning wordt geboren in Vlaardingen. Ze heeft een oudere zus. Keuning ging naar de Vlaardingse Schoolvereniging voor het lager onderwijs. Via het gymnasium, atheneum en havo slaagde ze uiteindelijk voor het atheneum. Na de middelbare school bezocht Keuning het conservatorium, om volgens mee te spelen in musicals zoals Cats en Chicago. Vervolgens ging ze acteerlessen volgen in Los Angeles.

Carrière
Een van de eerste keren dat ze te zien was op televisie was toen ze in het achtergrondkoor Marcha ondersteunde tijdens het Eurovisiesongfestival 1987 tijdens Rechtop in de wind.

Op het gebied van televisie wist Keuning na een gastrol in Bureau Kruislaan een hoofdrol te bemachtigen in Vrouwenvleugel, de eerste dramaserie van het commerciële televisiestation RTL 4. Ze was een seizoen lang te zien als de seksverslaafde en tevens drugsverslaafde Eefje Winkel. Na Vrouwenvleugel wist Keuning zich de rol van Joyce Couwenberg in Onderweg naar Morgen toe te eigenen. Na drie seizoenen droeg Keuning in 1996 de rol over aan Annemieke Verdoorn, die de rol tot medio 2008 vervulde.

Na haar vertrek uit Onderweg naar Morgen vervulde Keuning gastrollen in de politieserie Baantjer en 12 steden, 13 ongelukken. In 1997 ging ze een samenwerking aan met de KRO. Vanwege haar zangervaring werd ze aangesteld als presentatrice van het muzikale programma Het Gevoel Van.... Later zou Keuning voor deze omroep ook haar acteerwerk weer oppakken, om een rol te spelen in Russen. In 2001 stopte ze met Het Gevoel Van om zich meer op het moederschap te richten. Ze droeg het stokje over aan Antje Monteiro.

Vanaf oktober 2008 speelde Keuning het personage Maxime Sanders in de dagelijkse soapserie Goede tijden, slechte tijden. In eerste instantie zou Keuning een jaar blijven. Keuning werd in de serie geschreven als publiekstrekker in een poging de dalende kijkcijfers een halt toe te roepen. De kijkcijfers stegen, mede door Keunings bijdrage.[bron?] Ze besloot langer in de serie te blijven. In het voorjaar van 2013 begon het personage Maxime langzaam naar de achtergrond te verdwijnen en speelt ze vooral een adviserende rol.

Naast haar werkzaamheden voor GTST was Keuning in 2008 ook te zien met haar eigen solovoorstelling Turf. In het najaar van 2011 gaf zij gestalte aan Els, de vriendin van Heineken, in de speelfilm De Heineken Ontvoering, met hoofdrollen van Rutger Hauer. Daarnaast maakt Keuning plannen met Pia Douwes en Joke de Kruijf voor een eigen voorstelling.

Op 12 november 2015 werd bekend dat Keuning zal deelnemen aan het 16e seizoen van Wie is de Mol?.

Privé
Keuning is sinds 1993 getrouwd met opera- en musicalzanger Henk Poort. Samen hebben ze twee dochters.

Filmografie
Film
Jaar	Productie	Rol	Opmerkingen
1995	Flodder 3	Cosmeticadame	
1999	De Cock en de wraak zonder einde	Renee Goes	10 jaar bestaan RTL
2011	De Heineken Ontvoering	Els	
2014	Assepoester: Een Modern Sprookje	Barones van Veurst	Televisiefilm voor RTL
2015	Achterbaks	Ria	48 Hour Film Project
Televisieserie
Jaar	Productie	Rol	Opmerkingen
1992	Recht voor z'n Raab	Anita	Afl. De schim
1992	Niemand de deur uit	Evelien Prins	Afl. Familieweekend
1992	Bureau Kruislaan	Celia Sanders	Afl. Vergeef ons onze schuld
1993,1994	Vrouwenvleugel	Eefje Winkel	Vaste rol / Afl. Snoes (Eenmalige terugkeer)
1994-1996	Onderweg naar Morgen	Joyce Couwenberg	Vaste rol
1995	Baantjer	Lizette Romijn	Afl. De Cock en de reclamemoord
1997	12 steden, 13 ongelukken	Saskia	Afl. Meeveren
1999	Baantjer	Renee Goes	Afl. De Cock en de wraak zonder einde
1999	Baantjer	Renee Goes	Afl. De Cock en de dode kraai
2000-2004	Russen	Leonie van Velzen	Vaste rol
2002	Het mysterie van de rode neus	Leonie van Velzen	
2008-heden	Goede tijden, slechte tijden	Maxime Sanders	Vaste rol
2015	Flikken Maastricht	Esther Freeken	Afl. Stappen
Televisieprogramma
Jaar	Productie	Opmerkingen	Zender
1997-2001	Het Gevoel Van...	Presentatie	KRO
2003	Hints	haarzelf	KRO, spelprogramma
2006	De Slimste Mens	haarzelf	Talpa, spelprogramma
2015	RTL Boulevard	Presentatie	RTL 4
2015	Carlo's TV Café	Gast	RTL 4, Afl. 6
2015	Klaas kan alles	Gast	KRO
2015	Zet de Aarde op 1	Gast	KRO
2016	Wie is de Mol?	Deelnemer	NPO 1
Radioprogramma
Jaar	Productie	Opmerkingen	Zender
2002-2009	Muziekcafé	Co-host	TROS
Videoclips
Jaar	Productie	Opmerkingen
1987	Rechtop in de wind	achtergrondkoor
Theater
Jaar	Productie	Opmerkingen
1987	Cats	Ensemble
1992	Les Misérables	Ensemble
1997	Closer Than Ever	Musical
2003	Nonsens	Musical
2005-2006	More Musical Strings	Musical
2008	Turf	Eigen Voorstelling
?	Chicago	Musical
Overige
Jaar	Productie	Nummer	Opmerkingen
1987	Eurovisiesongfestival	Rechtop in de wind	achtergrondkoor, 5e plek
Externe link
Website solovoorstelling Turf van Marjolein Keuning
Bronnen, noten en/of referenties
Categorieën: Nederlands musicalacteurNederlands presentatorNederlands televisieacteurNederlands zanger