Soy Kroon
Naar navigatie springenNaar zoeken springen
Soy Kroon

Soy Kroon in 2020
Algemene informatie
Volledige naam	Soy Kroon
Geboren	18 juni 1995
Geboorteplaats	Eindhoven
Land	Vlag van Nederland Nederland
Werk
Jaren actief	2008 - heden
Beroep	Acteur, zanger, musicalacteur
(en) IMDb-profiel
Portaal  Portaalicoon  	Film
Musical
Acteur, zanger
Soy Kroon (Eindhoven, 18 juni 1995) is een Nederlands acteur, zanger en presentator. Kroon speelde in verschillende film- en televisieproducties zoals Hoogvliegers en Costa!! en maakte indruk met zijn zangtalent als jongste Jezus ooit in The Passion. Hij speelt in de wereldwijde Netflix-original film Oei, ik groei!. In het theater was hij te zien in onder meer Mamma Mia! en Goodbye, Norma Jeane. Hij werd vooral bekend bij het grote publiek door zijn rol van Sil Selmhorst in Goede tijden, slechte tijden en Nieuwe Tijden.


Inhoud
1	Biografie
1.1	Beginjaren
1.2	Doorbraak
1.3	Carrière
2	Filmografie
3	Prijzen en nominaties
4	Privé
5	Externe link
Biografie
Beginjaren
Kroon is geboren in Eindhoven en is sinds 2008 actief als acteur. Van jongs af aan maakte hij al theater, acteerde en drumde en verhuisde op zijn zestiende naar Antwerpen om daar te spelen in de jongerentelevisieserie Galaxy Park.

Hij debuteerde in de musical Kruistocht in Spijkerbroek en had hoofdrollen in Oorlogswinter en Koning van Katoren. Voor de laatste voorstelling ontving hij op zijn zeventiende een nominatie voor een Musical Award voor Aanstormend Talent.

Kroon was ook te zien in Nederlandse televisieseries met zijn televisiedebuut in Tien Torens Diep en daarna series zoals Dokter Tinus en Celblok H. Hij maakte samen met Studio 100 drie seizoenen van de kinderserie Flin en Flo.

Doorbraak
In Nederland kreeg Kroon naamsbekendheid door zijn rol als Sil Selmhorst in Nieuwe Tijden, de eerste officiële Videoland-serie. Voordat hij daarin te zien was, was hij twee maanden te zien in Goede tijden, slechte tijden. Hij speelde dit drie seizoenen van 2016 tot en met 2018. Tijdens deze periode speelde Kroon in de musicals VAMOS!, De Gelaarsde Kat en als Sky in Mamma Mia!.

In het RTL 4-programma Dance Dance Dance vormt Kroon in 2018 een duo met actrice Holly Mae Brood, met wie hij sinds 2016 een relatie heeft. Zij wonnen dat seizoen.

Carrière
Voor de succesvolle NPO 1 dramaserie Hoogvliegers, waarin hij de hoofdrol van Guus op zich nam, filmt hij in 2019 onder meer in Arizona en Texas. Deze serie ging over de luchtmacht en de F16, waarin je vliegers in opleiding volgde.

Hij speelde in 2020 in de muziektheater voorstelling Goodbye, Norma Jeane over het leven van Marilyn Monroe waarin hij zes verschillende rollen speelde. Door de coronapandemie werd deze productie vroegtijdig stopgezet.

Dat jaar deed hij mee met het RTL 4-programma Het Perfecte Plaatje waarin hij net voor de finale afviel. Hij speelde in die tijd ook in de K3-film Dans van de Farao en was op televisie te zien in De TV Kantine waarin hij indruk maakte met zijn persiflage van Stefano Keizers.

In 2021 filmde Kroonde de films Liefde Zonder Grenzen, Zwaar verliefd! 2 en Costa!!, waarin hij ook zijn dans en zang inzette. Ook werd de bioscoop-song Samen met jou uitbracht, gezongen samen met Abbey Hoes. Kroon speelde in voorjaar 2022 samen met Thomas Cammaert het indringende toneelstuk Trompettist in Auschwitz in de theaters waarvoor ze prachtige recensies ontvingen.

Hij maakte indruk met zijn rol als jongste Jezus ooit in The Passion 2022, waardoor heel Nederland kennis maakte met zijn zangstem. In dezelfde maand nodigde Humberto Tan hem uit in zijn talkshow, om zijn eigen versie van Antonie Kamerling's hit Toen ik je zag te zingen. Het nummer is later uitgebracht om te streamen.

Tijdens deze periode deed hij in het geheim mee aan het RTL 4-programma Make Up Your Mind, waarin bekende Nederlanders zich tot dragqueen laten omtoveren. Tijdens de finale had alleen Nikkie Tutorials door dat hij DeeDeeSky was en Kroon won vervolgens het programma.


Ook verbreedt Kroon zijn pad als televisiemaker, zo presenteert hij voor de AVROTROS de Zapp-programma's De Magische Auto en De Faker. En hij maakt samen met Stefano Keizers de podcast Soy & Stefano, de Potcast waarin ze onderwerpen in een pot stoppen en op komische wijze met de luisteraars bespreken.

In 2022 won hij de Televizier Talent Award tijdens het Gouden Televizier-Ring Gala.

In 2023 deed Kroon mee aan het 23e seizoen van het televisieprogramma Wie is de Mol?.

Filmografie
Film als acteur
2022	Wil de Krokodil	Wil	Stem
2022	Costa!!	Raul	bioscoop
2021	Liefde Zonder Grenzen	Luke	bioscoop
2020	Zwaar verliefd! 2	Stijn	bioscoop
2021	Dans van de Farao	Lucas	bioscoop NL & BE
2019	Waar is het grote boek van Sinterklaas?	Juniorpiet	bioscoop
2018	Sinterklaas en de vlucht door de lucht	Juniorpiet	bioscoop
2016	Trollhunters	Jim Lake Jr.	Stem
2013	Wolfblood	Rhydian	Stem
2012	Wickie en de Schat van de Goden	Yogi	Stem
Televisie als acteur
2022	The Passion	Jezus	NPO1/KRO-NCRV
2021	De TV Kantine	Stefano Keizers	RTL 4
2020	Hoogvliegers	Guus Walema	NPO 1/EO
2016-2017	Goede tijden, slechte tijden	Sil Selmhorst	RTL 4
2016-2018	Nieuwe Tijden	Videoland & RTL 4 & RTL 5
2016	Kosmoo	Remco	Ketnet & NPO 3/AVROTROS
2015	Nachtwacht	Trol	Ketnet & NPO 3
2014-2015	Flin en Flo	Flo	Ketnet & Videoland
2015	Celblok H	Vriend van Sophie	SBS6
2011-2014	Galaxy Park	Diederik	Ketnet & NPO 3
2013	Dokter Tinus	Storm	SBS6
2010	Tien Torens Diep	Victor	NPO 3
2009	Lisa's Missie	Boris	NPO 3
Televisie als presentator
2022	De Faker	NPO 3/AVROTROS	
2020-heden	De Magische Auto	NPO3/AVROTROS	2 seizoenen
2020-2021	Zappelin Go	NPO 3/AVROTROS	
Televisie als zichzelf
2022	Wie is de Mol?	Kandidaat
2022	Weet Ik Veel	Winnaar, haalde geld op voor goed doel
2022	Make Up Your Mind	Winnaar, dragqueen Dee Dee Sky
2021	Pasen met de Zandtovenaar	Zanger naast Jamai Loman
2020	Kerst met de Zandtovenaar	Zanger naast OG3NE & Sophia Kruithof
2020	Het Perfecte Plaatje	Kandidaat geëindigd als nummer 5
2018	Dance Dance Dance	Winnaar, vormde dansduo met Holly Mae Brood
2017	The Big Music Quiz	Kandidaat in Team 2
2017	De Jongens tegen de Meisjes	Kandidaat in Team Tijl - Jongens
Theater als acteur
2022	Trompettist in Auschwitz	Lex van Weren, Tilly en vijf bijrollen	Hoofdrol
2021-2022	One - de musical	Amon	Hoofdrol
2020	Goodbye, Norma Jeane	Henri Mortenson & 6 bijrollen	Hoofdrol
2018-2019	Mamma Mia!	Sky	Hoofdrol
2017-2018	VAMOS!	Bo	Hoofdrol
2016-2017	De Gelaarsde Kat	Bas	Hoofdrol
2015	War Horse BE	Albert	Hoofdrol
2014-2015	War Horse	Baby Joey / Understudy Albert	Ensemble
2012-2013	Koning van Katoren	Stach	Hoofdrol
2011-2012	Oorlogswinter	Michiel	Hoofdrol
2010	Daendels	Freek	Hoofdrol
2009-2010	Kruimeltje	Spijker	Bijrol
2008	Pinokkio	Leandro	Bijrol
2008-2010	Kruistocht in spijkerbroek	Carolus	Hoofdrol
Prijzen en nominaties
Jaar	Award	Categorie	Productie	Resultaat
2022	Gouden Televizier-Ring Gala	Televizier Talent Award	Passion, MUYM, Presentaties	Gewonnen
2022	Musical Award	Beste mannelijke hoofdrol	One - de musical	Genomineerd
2013	Musical Award	Aanstormend talent	Koning van Katoren	Genomineerd
Privé
Kroon heeft sinds 2016 een relatie met actrice Holly Mae Brood.

Externe link
(en) Pictogram film Soy Kroon in de Internet Movie Database
Bronnen, noten en/of referenties
Bibliografische informatie

Zie de categorie Soy Kroon van Wikimedia Commons voor mediabestanden over dit onderwerp.
Categorieën: Nederlands acteur Nederlands musicalacteur