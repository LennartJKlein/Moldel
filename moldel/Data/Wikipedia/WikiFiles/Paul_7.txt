Paul Rabbering
Naar navigatie springen
Naar zoeken springen
Paul Rabbering
Rabbering tijdens Serious Request 2013.
Rabbering tijdens Serious Request 2013.
Volledige naam 	Paul Rabbering
Geboren 	29 januari 1979
Geboorteplaats 	Etten-Leur
Land 	Nederland
Jaren actief 	1992 - heden
Bekend van 	NPO 3FM (RabRadio)
NPO Radio 2
Website
Portaal  Portaalicoon   	Media

Paul Rabbering (Etten-Leur, 29 januari 1979) is een Nederlandse radio-dj. Hij werkt voor AVROTROS op NPO Radio 2 en tot november 2016 op NPO 3FM. Hij werd geboren in Etten-Leur, maar verhuisde al snel naar Emmeloord. Paul maakte voor NPO Radio 2 op zaterdag en zondag van 14.00 tot 16.00 uur het radioprogramma PAUL! Voor NPO 3FM maakte hij van maandag tot en met vrijdag het programma RabRadio tussen 14.00 en 16.00 uur.
Inhoud

    1 Carrière
        1.1 Radio Noordoostpolder
        1.2 BNN
        1.3 KRO
        1.4 KRO-NCRV
        1.5 AVROTROS
        1.6 Wie is de Mol?
        1.7 3FM Serious Request
    2 Trivia
    3 Externe links

Carrière
Radio Noordoostpolder

Eind 1992 nam Rabbering contact op met de lokale omroep Radio Noordoostpolder. Rabbering presenteerde aanvankelijk bij de lokale radio verschillende programma's: van serieuze jeugd-sportitems tot De Zinderende Zaterdagavond samen met Evert Poppen en Johan van Slooten. Later kreeg hij een eigen zaterdagavondprogramma Paul's Power Show. De KUT-mix over de Emmeloordse braderie leverde hem een schorsing op van 6 maanden.[1] Daarna ging hij jingles produceren met behulp van het computerprogramma CoolEdit. Hij studeerde aan de School of Media in Zwolle.
BNN

Sinds Rabbering begon bij de lokale radio heeft hij demo's gestuurd naar landelijke radiostations. In november 2000 kreeg Rabbering het bericht dat hij mocht deelnemen aan de dj-opleiding van Radio 538. Nog geen week later bood Sander de Heer hem namens BNN een baan aan. Bij BNN kon Rabbering ook stage lopen voor de opleiding journalistiek en kreeg hij de mogelijkheid zich te ontwikkelen tot dj. Bij BNN maakte hij alle vormgeving en deed voice-over-werk voor tv-programma's. In 2003 volgde een nachtprogramma op 3FM, in datzelfde jaar de radioversie van Top of the Pops op zondagmiddag.
KRO

In de zomer van 2004 stapte hij over naar de KRO om van maandag tot en met vrijdag tussen 14:00 en 16:00 uur het programma RabRadio te gaan maken. Vanaf september 2010 maakt Rabbering op 3FM samen met presentatrice Sofie van den Enk elke zondagavond van 8 tot 10 uur het programma PS radio, een radioshow over liefde en relaties. Hierdoor kwam de vrijdaguitzending van RabRadio te vervallen. Ook heeft Paul voor deze omroep een televisieprogramma gepresenteerd, het kinderprogramma Baasjes op Nederland 3. Tevens is Paul de voice-over van het programma De Reünie.
KRO-NCRV

Vanaf januari 2015 tot december 2017 presenteerde Rabbering op NPO Radio 2 op de zondag van 16:00 uur tot 18:00 uur een radioprogramma voor de fusie-omroep KRO-NCRV. Het programma Paul! richt zich op de zoektocht naar de grootste fan in Nederland van een bepaalde popgroep of artiest. Daarvoor viel hij al in voor de programma's Haandrikman pakt uit! en Helemaal Haandrikman.

Van februari t/m augustus 2018 presenteerde Paul, samen met Frank van 't Hof elke vrijdag tussen 20:00 uur en 22:00 uur de Paul & Frank op Vrijdagshow op NPO Radio 2.
AVROTROS

Na het vertrek van Gerard Ekdom bij NPO Radio 2 werd Jan-Willem Roodbeen doorgeschoven naar het nieuwe ochtendprogramma. Rabbering maakte de overstap naar AVROTROS om per 2 juli 2018 van maandag tot en met donderdag van 22:00 uur tot 00:00 uur het programma Rabbering Laat te presenteren.
Wie is de Mol?

In 2006/2007 deed Rabbering mee aan het televisieprogramma Wie is de Mol?. Hij bereikte de finale en doordat hij als enige van de overgebleven kandidaten actrice Inge Ipenburg als "de Mol" aanwees, werd hij tot winnaar uitgeroepen. Hij won hierdoor de geldpot van € 17.300.- en dat terwijl hij eigenlijk in de derde aflevering naar huis had gemoeten. Hij kreeg echter een speciale opdracht en keerde terug in het spel, met de uiteindelijke winst tot gevolg.
3FM Serious Request

Van 19 tot en met 24 december 2008 werd Rabbering, samen met collega-dj's Giel Beelen en Coen Swijnenberg, voor de NPO 3FM-actie 3FM Serious Request opgesloten in het Glazen Huis in Breda. In 2013 ging Rabbering van 18 tot en met 24 december voor de tweede maal het Glazen Huis in, dat dat jaar in Leeuwarden stond. In 2015 ging Rabbering voor de derde maal het Glazen Huis in, nu in Heerlen.
Trivia

    Rabbering heeft een racelicentie en is enige tijd actief geweest in de rallysport.
    Rabberings bril was regelmatig het doelwit van spot. De bril was inmiddels een vast onderdeel tijdens "Holy Moly wat zit er onder het folie?", onderdeel van het programma van Gerard Ekdom, Effe Ekdom op NPO 3FM. Luisteraars konden dan vragen stellen aan de diskjockeys tijdens het wekelijkse NPO 3FM dj-overleg.
    In april 2012 werd bekend dat Rabbering een relatie heeft met zangeres Krystl. Op 23 april 2018 is bekend gemaakt dat de relatie over is.[2]
    Op witte donderdag 29 maart 2018 speelde hij in de rol van discipel mee in The Passion.

Externe links

    Website van Paul Rabbering

Bronnen, noten en/of referenties

Biografie, 3FM

    Zangeres Krystl heeft relatie met 3fm DJ Paul Rabbering - Showvandaag.nl, 16 april 2012 (via web.archive.org)

	Zie de categorie Paul Rabbering van Wikimedia Commons voor mediabestanden over dit onderwerp.
NPO 3FM-diskjockeys
Huidig:	Kevin van Arnhem · Olivier Bakker · Jan Paul Beukema · Sagid Carter · Sophie Hijlkema · Herman Hofman · Sander Hoogendoorn · Angelique Houtveen · Rob Janssen · Joram Kaat · Eva Koreman · Yoeri Leeflang · Frank van der Lende · Mark van der Molen · Andres Odijk · Timur Perlin · Obi Raaijmakers · Jorien Renkema · Jamie Reuter · Luc Sarneel · Joost Schulte · Vera Siemons · Wijnand Speelman · Rámon Verkoeijen
Voormalig:	Mark van den Akker (1993-1998) · Robin Albers (1984-1992, 1995-1997) · Bart Arens (2003-2015) · Barend Barendse (1972-1980) · Eddy Becker (1969-1977) · Giel Beelen (1997-2017) · Claudia de Breij (2002-2014) · Barend van Deelen (2009-2016) · Tomas Delsing (2011-2016) · Gerard Ekdom (1998-2015) · Tannaz Hajeby (2017-2019) · Carola Hamer (1991-1994) · Jeroen van Inkel (1983-1995) · Jasper Leijdens (2015-2017) · Thijs Maalderink (2014-2016) · Paul Rabbering (2003-2016) · Kaj van der Ree (2016-2020) · Roosmarijn Reijmer (2007-2017) · Annemieke Schollaardt (2008-2017) · Frits Spits (1978-1995) · Lex Uiting (2016-2018) · Michiel Veenstra (2005-2018) · Domien Verschuuren (2006-2018) · Saskia Weerstand (2014-2018)
NPO Radio 2-diskjockeys
Huidig:	Annemieke Schollaardt · Bart Arens · Carolien Borgers · Cielke Sijben · Corné Klijn · Dolf Jansen · Emmely de Wilt · Evert Duipmans · Felix Meurders · Frank van 't Hof · Giel Beelen · Gijs Staverman · Jan-Willem Roodbeen · Jeroen Kijk in de Vegte · Jeroen Mulder · Jeroen van Inkel · Kimberley Dekker · Leo Blokhuis · Martine ten Klooster · One'sy Muller · Paul Rabbering · Rick van Velthuysen · Rob Stenders · Ruud de Wild · Shay Kreuger · Simone Walraven · Stefan Stasse · Wouter van der Goes
Voormalig:	Alfred van de Wege · Bert Haandrikman · Bert Kranenbarg · Cees van Zijtveld · Daniël Dekker · Edwin Diergaarde · Evelien de Bruijn · Ferry Maat · Frank du Mosch · Frits Sissing · Frits Spits · Gerard Ekdom · Hans Schiffers · Henk van Steeg · Jan Paul Grootentraast · Jasper de Vries · Jeanne Kooijmans · Jetske van Staa · Jurgen van den Berg · Karel van Cooten · Kasper Kooij · Malou Holshuijsen · Marc Adriani · Marisa Heutink · Mart Smeets · Miranda van Holland · Peter Schuiten · Peter van Bruggen · Roeland van Zeijst · Ron Stoeltie · Rutger Radstaake · Ruud Hermans · Sander de Heer · Sander Guis · Sara Kroos · Ted de Braak · Thijs Maalderink · Thomas van Vliet · Timur Perlin · Toine van Peperstraten · Tom Mulder · Will Luikinga · Yora Rienstra
3FM Serious Request
Organisatie:	NPO 3FM · Het Nederlandse Rode Kruis
Edities Glazen Huis:	2004 (Utrecht) · 2005 (Utrecht) · 2006 (Utrecht) · 2007 (Den Haag) · 2008 (Breda) · 2009 (Groningen) · 2010 (Eindhoven) · 2011 (Leiden) · 2012 (Enschede) · 2013 (Leeuwarden) · 2014 (Haarlem) · 2015 (Heerlen) · 2016 (Breda) · 2017 (Apeldoorn)
Edities Lifeline:	2018 (naar Utrecht) · 2019 (Goes–Groningen)
Dj in het glazen huis:	Giel Beelen (2004–2006, 2008–2010, 2012–2013, 2015) · Claudia de Breij (2004) · Gerard Ekdom (2005–2007, 2009–2012, 2014) · Wouter van der Goes (2004–2005) · Sander Hoogendoorn (2017) · Angelique Houtveen (2017) · Sander Lantinga (2006) · Frank van der Lende (2016) · Timur Perlin (2011) · Paul Rabbering (2008, 2013, 2015) · Annemieke Schollaardt (2009) · Rob Stenders (2007) · Coen Swijnenberg (2008, 2010–2011, 2013–2014) · Michiel Veenstra (2007, 2012) · Domien Verschuuren (2014–2017)
Zie ook:	Music For Life (2006 · 2007 · 2008 · 2009 · 2010 · 2011) · Musikhjälpen · Couleur Terre · Jeder Rappen zählt · Top Serious Request · Serious Request Kenia
Categorie:

    Nederlands radio-dj