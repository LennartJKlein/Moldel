Jim de Groot
Naar navigatie springen
Naar zoeken springen
Jim de Groot
Plaats uw zelfgemaakte foto hier
Algemene informatie
Geboren 	26 augustus 1972
Land 	Vlag van Nederland Nederland
Werk
Jaren actief 	2005-heden
Beroep 	acteur
artiest
(en) IMDb-profiel
Portaal  Portaalicoon   	Film

Jim de Groot (Amsterdam, 26 augustus 1972) is een Nederlandse acteur en artiest.
Biografie

De Groot is een zoon van de zanger Boudewijn de Groot en jongere broer van Marcel de Groot en Caya de Groot. De hitsingle Jimmy van Boudewijn de Groot uit 1973 is op hem gebaseerd. De tekst is van Ruud Engelander en het nummer is afkomstig van het album Hoe sterk is de eenzame fietser, genoemd naar de eerste regel van dit nummer.

De Groot was onder meer te zien in de televisieseries Spijkerhoek, Baantjer, Spangen, Keyzer & De Boer Advocaten en Koppels. Tevens was hij één seizoen teamcaptain bij Het gevoel van....

De Groot speelde de rol van John Lennon in de musical Nilsson. Verder speelde hij achtereenvolgens in de musicals Hair, Fame, Rent, Rocky over the rainbow, Carmen, Mensch... durf te leven, The Blues Brothers, Official Tribute, The Wiz en Route 66. In 2007 produceerde hij met zijn stichting GrootWitteveen de voorstellingen Musical Masterclass en De Kleine Man.

De Groot is onderdeel van de bands Babyface Armstrong en De Legend (zang en gitaar).

De Groot was een deelnemer in de 2005-reeks van Wie is de Mol? (Australië) en hij was bij het NPS-programma TV3 de vaste muziekspecialist.

In 2005 speelde hij in de Britse Channel 4-film Trafalgar Battle Surgeon, onderscheiden met de RTS (Royal Television Society) voor Best History Film.

Tot begin 2008 speelde De Groot de voorstelling De Kleine Man, waarin hij samen met het Matangi-strijkkwartet liedjes geschreven tussen 1890 en 1930 ten gehore bracht. De nummers werden door het Matangi-kwartet in een nieuw jasje gestoken. Onder de nummers waren De Kleine Man en Mens Durf Te Leven'.

In de laatste maanden van 2010 nam De Groot af en toe de rol van verteller op zich in de musical Rocky over the Rainbow, waarin hij eerder te zien was in de rol van Riff.

In 2012 speelde hij in de kindervoorstelling Reis rond de wereld in 50 minuten, geschreven voor de opening van het nieuwe gebouw van het EYE Film Instituut Nederland.

Eind 2014 tot begin 2015 speelde De Groot in de productie van Rent van het M-Lab. Hij speelde daar de speciaal voor die productie toegevoegde rol van 'Oude Mark'. In het najaar van 2015 speelde hij deze rol weer in de reprise van Rent.

In 2015 speelde De Groot de rol van Jezus in het grote muzikaal-Bijbelse paasevenement The Passion in Enschede. Dat jaar kwam bovendien zijn ep Zwaai uit, met daarop de nummers Zwaai, Ik weet het niet meer en Niet om te schreeuwen.

Vanaf september 2017 was De Groot te zien in de populaire politieserie Flikken Rotterdam als Manfred Kleine en in SpangaS als Auke Overmars.
Rollen als stemacteur

    2018 - Ralph Breaks the Internet - Double Dan
    2015 - Lego Marvel Super Heroes: Avengers Reassembled - Iron Man
    2015 tot 2019 - Guardians of the Galaxy serie - Iron Man - 2 afleveringen
    2015 - Lego DC Comics Super Heroes: Justice League: Attack of the Legion of Doom - Aquaman
    2015 - Lego DC Comics Super Heroes: Justice League: Attack of the Legion of Doom - Joker
    2013 tot 2015 Disney Infinity spellen - Iron Man, Hulkbuster, Chick Hicks en Pintel
    2014 - DC Super Heroes Batman Be-Leaguered - Aquaman
    2013 - Lego Marvel Super Heroes: Maximum Overload - Iron Man
    2013 - Phineas and Ferb: Mission Marvel - Iron Man
    2013 tot 2015 - Hulk and the Agents of S.M.A.S.H. - Iron Man - 4 afleveringen
    2013 tot 2019 - Avengers Assemble - Iron Man - 76 afleveringen
    2012 tot 2017 - Ultimate Spider-Man - Iron Man - 9 afleveringen
    2008 tot 2014 - Star Wars: The Clone Wars (televisieserie) - Captain Rex, Commander Cody & alle klonen

Externe links

    Officiële website
    (en) Icoontje film Jim de Groot in de Internet Movie Database

Categorieën:

    Nederlands televisieacteurNederlands zangerNederlands musicalacteur