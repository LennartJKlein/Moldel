Nicolette Kluijver
Naar navigatie springen
Naar zoeken springen
Nicolette Kluijver
Nicolette Kluijver.jpg
Volledige naam 	Nicolette Rianne Kluijver
Geboren 	29 september 1984
Geboorteplaats 	Hilversum
Land 	Vlag van Nederland Nederland
Beroep 	presentatrice, model
Jaren actief 	2006-heden
Bekend van 	Spuiten en Slikken, Try Before You Die, Adam Zkt. Eva, Expeditie Robinson
(en) IMDb-profiel
Portaal  Portaalicoon   	Media

Nicolette Rianne Kluijver (Hilversum, 29 september 1984) is een Nederlands presentatrice en voormalig model.
Inhoud

    1 Biografie
        1.1 Persoonlijk leven
    2 Tv-optredens
    3 Tv-carrière

Biografie

Kluijver werd geboren in Hilversum, maar verhuisde op haar tiende samen met haar ouders naar Almere. Omdat ze de hele dag zong, gaf moeder Kluijver haar tienjarige dochter op voor Kinderen voor Kinderen on Tour, waar ze twee keer solo Mama is morgen van mij zong. Op zestienjarige leeftijd ging Kluijver werken voor de lokale omroep in Almere, waar ze het televisieprogramma AlmereRulez TV presenteerde.

Op haar zeventiende werd ze ontdekt door modellenbureau Elite Model en reisde ze gedurende drie jaar de hele wereld over voor modellenwerk voor Diesel, Tommy Hilfiger en G-Star. Tussen 2002 en 2005 was ze meerdere malen als figurant te zien in Goede tijden, slechte tijden.

In 2005 deed ze mee als kandidaat aan het Yorin-programma De Farm. Ze was de vierde afvaller.

Daarna presenteerde ze twee seizoenen voor 6pack en werkte ze vanaf 21 augustus 2006 voor en achter de camera aan het BNN-programma Spuiten en Slikken.[1]

In 2007 maakte ze samen met Dennis Storm het reisprogramma Weg met BNN,[2] presenteerde ze samen met Sophie Hilbrand het BNN-programma De Klimaatpolitie, vormde ze een van de kandidaten van het BNN-programma Crazy 88 en een van de acht presentatoren van Try Before You Die.[3] Bij het laatste programma deed de NS in september 2007 aangifte tegen haar wegens misbruik van de noodrem, vandalisme en ongeoorloofde baanbetreding nadat ze onder andere aan de noodrem had getrokken van de trein.[4] Eerder kreeg ze het in juli 2007 al aan de stok met NOS-hoofdredacteur Hans Laroes nadat ze op 5 juli samen met Hilbrand het weerpraatje van Gerrit Hiemstra in het NOS Journaal van acht uur onderbrak om aandacht te vragen voor het BNN-programma De Klimaatpolitie. Dit was tevens een verzoek aan Hiemstra om vaker aandacht te besteden aan het klimaat en het maken van reclame voor het concert Live Earth twee dagen later.[5]

In 2009 presenteerde ze opnieuw Spuiten en Slikken, ditmaal met Zarayda Groenhart.[6]

In 2008 werd Kluijver genomineerd voor de Gouden Televizier-Ring in de categorie Televizier Talent Award, een nieuwe publieksprijs voor aanstormend tv-talent.[7] Tijdens het Televizier Gala van 2009 eindigde ze als 9e (van 30 kanshebbers) in de categorie Zilveren Televizier-Ster Vrouw.[8] Tijdens de Life4You-uitzending van 3 oktober 2010 werd bekend dat ze als 6e (van 30 kanshebbers) in de categorie Zilveren Televizier-Ster Vrouw van 2010 eindigde.[9]

In 2010 verscheen een naaktreportage van Kluijver in het aprilnummer van de Nederlandse versie van het tijdschrift Playboy.

Per 1 januari 2014 stapte Kluijver over naar RTL Nederland waar ze programma's gaat presenteren voor RTL 4 en RTL 5. Sinds 2014 presenteert ze Expeditie Robinson en daarnaast is ze regelmatig te zien in RTL Boulevard. Verder maakte ze in 2014 en 2015 het naakt-datenprogramma Adam Zkt. Eva. Sinds april 2018 presenteert Kluijver samen met John van den Heuvel het programma Online Misbruik Aangepakt op RTL 5.[10] In 2019 presenteerde Kluijver het RTL 4 programma In de voetsporen van Dr. Pol, waarin ze op zoek ging naar een opvolger van Dr. Pol.
Persoonlijk leven

In 2009 werd Kluijver met een zware hersenschudding opgenomen in het ziekenhuis nadat er van achteren een auto op haar was ingereden in een file op de A1, waardoor een kettingbotsing ontstond. Het gevolg was dat ze wekenlang niet mocht werken en daardoor haar rol in de speelfilm Gangsterboys niet kon spelen, die daarop werd overgenomen door Gaby Blaaser.[11]

Kluijver werd in december 2011 verkozen tot Meest Sexy Vegetariër van 2011. Zij kreeg de meeste van de 20.000 stemmen op de website van Wakker Dier. Kluijver eindigde van 2007 tot en met 2010 telkens als tweede vrouw in deze jaarlijkse verkiezing. Samen met Wakker Dier zette Kluijver zich in 2012 in tegen de verkoop van de plofkip.[12]

Kluijver trouwde in augustus 2012 en kreeg twee dochters en een zoon (waaronder een tweeling). In begin 2017 werd longkanker bij haar geconstateerd en liet zij een deel van haar linkerlong verwijderen.[13]
Tv-optredens

In 2008 nam Kluijver deel aan het AVRO-televisieprogramma Wie is de Mol?, dat in dat jaar plaatshad in Mexico. Ze verliet het programma in de eerste ronde.[14]

In februari 2009 ging ze voor het Veronicaprogramma Waar is De Mol? als Monkey Business-ambassadrice samen met Johnny de Mol naar de orang-oetans op Borneo en Sumatra.

In mei 2009 zat ze samen Bridget Maasland, Gijs Staverman, Sebastiaan Labrie, Cas Jansen, Rick Engelkes, Valerio Zeno, Kim-Lian van der Meij en Tanja Jess in het programma Ranking the Stars. Ze won deze editie. De gemengde editie werd gepresenteerd door Sander Lantinga en Sophie Hilbrand.[15] In 2017 was Kluijver een van de hoofdgasten in het RTL 4-programma Oh, wat een jaar! over het jaar 2001.
Tv-carrière

    Yorin: De Farm Kandidaat (2005)
    SBS / MTV: 6pack Seizoen 4 en 5
    BNN: Try Before You Die Seizoen 3,4 en 5 (sinds 2007)
    BNN: Spuiten en Slikken Seizoen 3,4,5,6,7,8 en 9 (sinds 2006)
    BNN: Spuiten en Slikken Op Reis (2009–2010)
    BNN: Weg met BNN (2007–2008)
    BNN: Crazy 88 (2008)
    BNN: De Klimaatpolitie (2008)
    BNN: Serious Request (2008 en 2009)
    BNN: Spuiten en Slikken Zomertour (2008 en 2009)
    BNN: Festival Report (2009–2010)
    BNN: Spuiten en Slikken aan Tafel (2009–2010)
    BNN/Llink: 3 op Reis (2010–2013)
    BNN: De Man met de Hamer (vaste kandidaat) (2011)
    BNN: Doe Maar Normaal (2011, gast)
    BNN: Van God Los (2012)
    BNN: Vier handen op één buik (2012–2013)
    RTL 5/RTL 4: Expeditie Robinson (2014–heden)
    RTL 4: RTL Boulevard (2014–heden, sinds 2019 incidenteel)
    RTL 5: Adam Zkt. Eva (2014–2015)
    RTL 5: Ik ben een ster, haal me hier uit! (2014)
    RTL 5: Sex Academy (2014–2015)
    RTL 5: Seksverslaafd (2015)
    RTL 5: Van je vrienden moet je het hebben (2015)
    RTL 5: De Vijftien Vetste Video's Van Vandaag (2015–2016)
    RTL 5: De Grote Improvisatieshow (2016–2017)
    RTL 5: Get the f*ck out of my house (2016)
    RTL 4: Een goed stel hersens (2017–2018)
    RTL 5: Online Misbruik Aangepakt (2018)
    RTL 4: In de voetsporen van Dr. Pol (2019)
    Videoland: Dierenpret met Nicolette (2020-heden)

Bronnen, noten en/of referenties

Nieuw gezicht BNN. Algemeen Nijmeegs Studentenblad (19 oktober 2006) Gearchiveerd op 11 januari 2012.
Weg Met BNN.. de Volkskrant (19 april 2007).
Crazy 88: BNN met spectaculaire roadshow.. Mediacourant.nl (27 februari 2008).
Aangifte NS tegen BNN Presentatrice.. Elsevier (25 september 2007).
Klimaatpolitie overvalt weerman. NOS (6 juni 2007).
Nieuw duo Spuiten en Slikken. Telegraaf (29 juni 2009).
Televizier - Dit zijn ze dan! - Ring nieuws. Televizier (30 september 2008) Gearchiveerd op 4 oktober 2008.
Top-10 Zilveren Ster Vrouw 2009. Televizier (23 oktober 2009) Gearchiveerd op 19 februari 2010.
Top-10 Zilveren Ster Vrouw 2010. Televizier (2 oktober 2010) Gearchiveerd op 13 oktober 2010.
John van den Heuvel en Nicolette Kluijver pakken online misbruik aan in nieuw RTL 5-programma. RTL.nl (8 november 2017). Geraadpleegd op 23 april 2018.
Verplichte rust voor Nicolette Kluijver. Telegraaf.nl (15 juni 2009).
Nicolette Kluijver en Evgeniy Levchenko verkozen tot Meest Sexy Vegetariërs van 2011.. WakkerDier.nl (28 december 2011).
Televizier.nl - Nicolette Kluijver stopt wegens ernstige ziekte met werken
Cursus voor de kandidaten Wie is de Mol?. De Pers (30 oktober 2007) Gearchiveerd op 2 januari 2008.

    Weekend - Bridget Maasland en Nicolette Kluijver in Ranking the Stars.. Weekend (16 april 2009).

[weergeven]Bibliografische informatie
Categorieën:

    Nederlands presentatorNederlands model