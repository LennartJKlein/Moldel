Paula Udondek
Naar navigatie springenNaar zoeken springen
Paula Udondek, foto Roel Wijnants
Paula Nkoyo Udondek (Lagos, 15 februari 1967) is een Nederlandse tv-presentatrice, actrice, columniste en (toneelstukken)schrijfster. Haar vader is een - donkere - Nigeriaan, haar moeder een - blanke - Nederlandse.

Na de middelbare school studeerde ze twee jaar theaterwetenschappen en stapte vervolgens over naar de toneelschool. Na in 1993 te zijn afgestudeerd kreeg ze een studiebeurs voor een half jaar voor acteerlessen aan de universiteit van West Virginia. Na terugkomst is ze bij diverse Nederlandse theatergezelschappen werkzaam geweest.

Udondek heeft verschillende televisieprogramma’s gepresenteerd zoals Waku Waku. Haar grote doorbraak op tv beleefde ze door het presenteren van de populaire quiz Get the Picture waarmee zij 3,5 jaar lang dagelijks op de buis verscheen. Ze heeft dit programma maarliefst 1215 keer gepresenteerd. Op dit moment (2008) is ze nog steeds te zien in Knoop in je Zakdoek. Tevens presenteerde ze diverse festivals waaronder het Kinderrechtenfestival, HaSchiBa en de UITmarkt.

Ook is ze ambassadrice voor de Hersenstichting en het boegbeeld van de Stichting VT&T. Van 2004 tot 2005 had ze wekelijks een column in onder andere de Haagsche Courant. Verder heeft ze diverse (toneel)stukken geschreven zoals "Komkommer & Kwel" en "Dit leven gaat voorbij" (een soapserie). Eveneens spreekt ze veel reclames in.

In 2009 is zij kandidate in het Avro tv-programma Wie is de mol?.

Externe links
Eigen site - biografie
Sjabloon:IMDb naam

Categorieën: Nederlands acteurNederlands columnistNederlands presentatorNederlands toneelschrijver