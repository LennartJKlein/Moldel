Stine Jensen
Naar navigatie springenNaar zoeken springen
Stine Jensen
Stine Jensen tussen opnames van wie is de mol. Bij een interview dat zij zegt dat ze de mol is.
Stine Jensen tussen opnames van wie is de mol. Bij een interview dat zij zegt dat ze de mol is.
Volledige naam	Stine Eilskov Jensen
Geboren	13 januari 1972
Geboorteplaats	Hillerød
Land	Vlag van Denemarken Denemarken
Beroep	filosofe en publiciste
Portaal  Portaalicoon  	Media
Bestand:Dus Ik Ben op de G8 van de filosofie.webm
Stine Jensen
Stine Jensen (Hillerød, 13 januari 1972) is een Deens-Nederlands filosofe en publiciste. Ze werd geboren in Denemarken maar kwam al voor haar eerste verjaardag samen met haar ouders naar Nederland omdat haar vader daar werk vond. Ze heeft nog altijd de Deense nationaliteit.

Zij studeerde literatuurwetenschappen (cum laude afgestudeerd) en filosofie aan de Rijksuniversiteit Groningen. Tussen 2002 en 2007 pendelde ze tussen Amsterdam en Istanboel, en woonde enige tijd in de Turkse metropool om te schrijven aan haar boek Turkse vlinders over interculturele liefdesrelaties.

Jensen schreef meer boeken, vaak vanuit een filosofisch perspectief. Daarnaast schrijft ze columns voor NRC Handelsblad. Ook verschenen er bijdragen van haar in diverse tijdschriften, waaronder Armada, Biografie Bulletin, en Filosofie Magazine. Voor HUMAN maakt ze sinds 2010 vijf series van het programma Dus ik ben, over allerlei aspecten van de filosofie. Voor de VPRO en HUMAN maakte ze in 2013 de vierdelige serie Licht op het Noorden, waarin zij het leven in Scandinavië (respectievelijk Denemarken, Zweden, Finland en Noorwegen) onderzoekt. Tezelfdertijd verscheen een gelijknamig boek. 
Voor haar kinderboekendebuut Lieve Stine, weet jij het? kreeg Jensen in 2015 een Zilveren Griffel [1]. In dit boek legt ze een relatie tussen de vragen die kinderen zichzelf stellen en het werk van grote filosofen.

Stine Jensen is deelneemster aan Wie is de Mol? 2018.

Publicaties
De verlangenmachine. Over vrouwen in de popmuziek (2001), ISBN 9789053339848
Waarom vrouwen van apen houden. Een liefdesgeschiedenis in cultuur en wetenschap (2002, tevens proefschrift, door Micheline Goche vertaald in het Frans als: Les femmes preferent les singes), ISBN 9789035124684
Aapverhalen (2004), ISBN 9789028420014
Leugenaars (2006), ISBN 9789056377991
Voor de dieren (2007)
Waarom vrouwen van apen houden. De vergeefse mensenliefde voor Bokito en andere apen (2007, heruitgave van haar proefschrift uit 2002)
REHAB. it was the moment she finally snapped... (2008, met Jelle Bouwhuis), ISBN 9789059730700
Turkse vlinders. Liefde tussen twee culturen (2008), ISBN 9789044610659
Dokter Jazz (2009), ISBN 9789041412164
Dus ik ben (2010, met Rob Wijnberg), ISBN 9789023450313
Het broekpak van Olivia Newton-John (2011), ISBN 9789026323591
Ik lieg, dus ik ben (2011), ISBN 9789047703945
Echte vrienden (2011, Essay voor de maand van de filosofie), ISBN 9789047703785
Licht op het noorden. Stine in Scandinavië (2013) ISBN 9789026326196
Lieve Stine, weet jij het?. 20 vragen over het leven (2014), met illustraties van Sverre Fredriksen, ISBN 9789020621075
Zussenboek (De Geus, 2016), co-auteur haar tweelingzus Lotte Jensen, ISBN 9789044537369
Alles wat ik voel. Het grote emotieboek (Kluitman, 2017), met illustraties van Marijke Klompmaker, ISBN 9789020622126 
Externe links
Eigen website
Profiel bij de Digitale Bibliotheek voor de Nederlandse Letteren (dbnl)
Interview de Morgen door Margot Vanderstraeten
Referenties

 Nieuwenhuis, R. Zilveren Griffel: dit zijn de 9 beste kinderboeken van 2014 NRC Handelsblad (geraadpleegd 28 juni 2015)
Categorieën: Deens filosoofNederlands columnistNederlands filosoof21e-eeuws filosoof