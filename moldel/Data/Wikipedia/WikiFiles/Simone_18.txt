Simone Weimans
Naar navigatie springenNaar zoeken springen
Simone Weimans
Simone Weimans (2017)
Simone Weimans (2017)
Volledige naam	Simone Weimans
Geboren	23 november 1971
Geboorteplaats	Rotterdam
Land	Vlag van Nederland Nederland
Beroep	nieuwslezeres
Jaren actief	1998 - heden
Portaal  Portaalicoon  	Media
Simone Weimans (Rotterdam, 23 november 1971) is een Nederlandse nieuwslezeres.

Loopbaan
Tijdens haar studie werkte Weimans al bij de Wereldomroep. In 1998 studeerde ze af in communicatiewetenschappen aan de Universiteit van Amsterdam en daarna begon ze met haar werkzaamheden bij de VARA, eerst werkte ze daar als verslaggever en redacteur voor verschillende programma's op Radio 1 en Radio 5, later ook als presentator. Programma's die Weimans onder andere presenteerde waren Halte 747, De Ochtenden en Radio Kassa.

Later begon ze met voice-over werk als de stem van Nederland 3, Zembla en meerdere programma's van de publieke omroep. In Dichtbij Nederland was ze voor het eerst op de televisie te zien. Later presenteerde ze op een digitaal themakanaal. Daarnaast was ze betrokken bij het Radio 1-programma De Gids.FM waarin ze een rubriek maakte over sociale media en internet, genaamd Tijdgeest.

Tegenwoordig is Weimans presentatrice van het NOS Journaal in de ochtend- en middagjournaals. Maar ook is ze nieuwslezeres voor avondjournaals en Nieuwsuur.

Simone Weimans is deelneemster aan Wie is de Mol? 2018.

Trivia
Weimans is een zus van modeontwerpster Marga Weimans.[1]
Op 9 januari 2016 verzuimde een NOS-technicus de mislukte opname met blooper van het door Weimans gepresenteerde 13-uur journaal van de goede opnames af te knippen, waardoor hij op Uitzending Gemist en vervolgens op YouTube verscheen[2].
Bronnen, noten en/of referenties
http://over.nos.nl/programma-s/presentatoren
 Meer dan ietsje meer, De Volkskrant (11 juli 2012)
 Blooper Simone Weimans NOS Journaal, YouTube
Categorie: Nederlands nieuwslezer