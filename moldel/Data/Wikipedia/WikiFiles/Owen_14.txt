Owen Schumacher
Naar navigatie springenNaar zoeken springen
Owen Schumacher
Owen Schumacher persifleert Frans Weisglas
Owen Schumacher persifleert Frans Weisglas
Algemene informatie
Volledige naam	Anton Owen Schumacher
Geboren	21 maart 1967
Geboorteland	Vlag van Nederland Nederland
Jaren actief	1986 - heden
(en) IMDb-profiel
Portaal  Portaalicoon  	Kunst & Cultuur
Anton Owen (Owen) Schumacher (Hilversum, 21 maart 1967) is een Nederlands tekstschrijver, stand-upcomedian, presentator en jurist.

Levensloop
Schumacher had in zijn jeugd al een voorliefde voor cabaret en toneel, maar werd op zeventienjarige leeftijd niet toegelaten tot de Kleinkunstacademie. In plaats daarvan ging hij Rechten studeren. Hij rondde zijn studie na ruim vier jaar af in twee richtingen (Nederlands recht en Internationaal recht).

Doorbraak
Tijdens zijn studie deed hij in 1986 met cabaretgroep 'De Rode Raaf' mee aan het Cameretten Festival, maar dat was geen groot succes. Na zijn afstuderen kwam hij in contact met Comedytrain, het podium voor stand-upcomedy in Nederland. Hij ging parttime werken als jurist, zodat hij zich in de resterende tijd kon storten op stand-upcomedy. Vanaf 1991 is hij een vaste waarde voor Comedytrain. Hij maakte ook tours langs comedyclubs in Engeland en de Verenigde Staten.

Doordat hij zich zo ontwikkelde als stand-upcomedian werd hij ook steeds meer gevraagd als tekstschrijver voor radio- en televisieprogramma's. Hij schreef onder andere teksten voor de televisieprogramma's Glamourland en Dit was het nieuws en het radioprogramma Spijkers met koppen. Vanaf 1997 maakte hij ook deel uit van het team van tekstschrijvers voor het televisieprogramma Kopspijkers. Hij speelde in dit programma ook af en toe mee in het cabaret, waarbij hij bekende Nederlanders persifleerde zoals Frank de Grave, Gerrit Zalm en Jan Peter Balkenende. In 2004 verliet hij Kopspijkers samen met Paul Groot om een eigen satirisch programma Koefnoen te gaan maken. Dit programma is vanaf september 2004 op televisie. Vanaf 2009 is Schumacher jaarlijks te zien in het Sinterklaasjournaal als Piet.

Vanaf februari 2004 stond hij zelf op het toneel samen met Paul Groot, Plien van Bennekom en Bianca Krijgsman, in het door Paul Groot geschreven stuk Stessen.

In 2010 speelde hij enkele rollen in Van Zon op Zaterdag. In 2012 heeft hij zijn eigen documentaireprogramma Nep!.

Uitklappen
Huidige en voormalige leden van Comedytrain
CategorieÃ«n: Nederlands cabaretierNederlands tekstschrijverNederlands presentator