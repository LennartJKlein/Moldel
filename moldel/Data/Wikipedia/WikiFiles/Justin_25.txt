Janey Jacké

Artikel
Overleg

Hulpmiddelen
Uit Wikipedia, de vrije encyclopedie
(Doorverwezen vanaf Justin Mooijer)
Janey Jacké
Janey Jacké
Algemene informatie
Geboortenaam	Justin Mooijer
Geboren	8 april 1992
Geboorteplaats	Purmerend
Land	Vlag van Nederland Nederland
Werk
Beroep	Dragqueen
Performer
Acteur
Presentator
(en) IMDb-profiel
Portaal  Portaalicoon  	Muziek
Justin Mooijer (Purmerend, 8 april 1992), beter bekend onder de artiestennaam Janey Jacké,[1] is een Nederlands dragqueen, acteur, performer en presentator. Hij is onder andere bekend als jurylid in het programma All Together Now. Op 6 november 2020 eindigde Janey Jacké als runner-up van het eerste seizoen van Drag Race Holland.[2] In 2022 keerde zij terug naar RuPaul's Drag Race: UK vs The World, waar zij streed tegen deelnemers uit verschillende internationale seizoenen van de serie.[3]

Carrière
Toen Mooijer zestien was verkleedde hij zich als vrouw tijdens een Sweet Sixteen feestje van een klasgenoot.[4] Hier ontdekte hij zijn passie voor de dragkunst.

"Dat was de eerste keer dat ik als vrouw verkleed ging. Ik merkte die avond dat ik zoveel energie kwijt kon op dat podium. Dat was echt een bevrijding.”[5]

Mooijer rondde in 2012 zijn opleiding aan de Da Costa hotelschool af, waarvoor hij stage liep bij verschillende hotels. Na vijf jaar in Michelinrestaurants en vijfsterrenhotels te hebben gewerkt begon hij met een professionele carrière als dragqueen onder de naam Janey Jacké.[6] Jacké reist de hele wereld over om op te treden als dragqueen. Zij werkte in Amsterdam op tijdelijke contracten (residencies) in Café the Queenshead, Taboo Bar en Bar Blend. In 2018 stond zij op de mainstage van Pride Amsterdam. In 2019 was zij gastvrouw op meer dan 130 shows in Mykonos samen met dragqueen Sederginne.[7] Jacké speelde ook in films, namelijk in de film Gewoon Vrienden en in Chez Nous. Op televisie was zij te zien bij het programma van RTL5, Lust, Liefde of Laten Lopen en als jurylid in het tweede en derde seizoen van het RTL talentenjachtprogramma All Together Now.

Drag Race Holland
Op 7 september 2020 werd bekendgemaakt dat Janey Jacké een van de tien kandidaten is voor het eerste seizoen van Drag Race Holland.[8] Gedurende het seizoen was zij de winnaar van de week in de eerste en de zevende aflevering. In de finale van het programma behaalde zij de tweede plek. Het seizoen werd gewonnen door Envy Peru.[9] Vervolgens was Jacké, samen met de andere deelnemers van het eerste seizoen, te gast in de eerste aflevering van het tweede seizoen.

Prijzen
Jacké heeft verschillende prijzen gewonnen. In 2013 won zij Miss Fish. In 2015 won zij Superball Miss Fish.[10] De titel van deze prijzen is ontleend aan de term voor een dragqueen met een natuurlijk vrouwelijk uiterlijk.[5] In 2020 werd zij runner-up bij Drag Race Holland.

Persoonlijk leven
Mooijer werd geboren in Purmerend en groeide op in Volendam.[5][4]

Filmografie
Televisie
Jaar	Titel	Rol	Opmerkingen
2013	Lust, Liefde of Laten lopen	Janey Jacké/zichzelf	1 afl.
2019-2020	All Together Now	Janey Jacké/zichzelf	
2020	Drag Race Holland	Janey Jacké	Seizoen 1, 8 afl. (runner-up)
2021	Drag Race Holland	Janey Jacké	Te gast in de eerste aflevering
2022	RuPaul's Drag Race: UK vs The World	Janey Jacké	Seizoen 1, 5 afl. (5e plaats)
2023	De kwis met sneeuwballen	Janey Jacké	deelnemer
2024	Wie is de Mol?	Zichzelf/kandidaat	
Film
Jaar	Titel	Rol	Opmerkingen
2013	Chez Nous	Dragqueen	
2018	Gewoon vrienden	Dragqueen	
Bronnen, noten en/of referenties
 Janey Jacké (Justin Mooijer) in Drag Race Holland. Sterren op TV (15 september 2020). Gearchiveerd op 16 november 2020. Geraadpleegd op 8 november 2020.
 (en) Joey Nolfi, Exclusive: Meet RuPaul's 'Drag Race Holland' season 1 cast. Entertainment Weekly (7 september 2020). Gearchiveerd op 24 oktober 2020. Geraadpleegd op 8 november 2020.
 (en) Joey Nolfi, 'RuPaul's Drag Race UK Versus the World' cast revealed. Entertainment Weekly (17 januari 2022). Gearchiveerd op 24 januari 2022. Geraadpleegd op 24 januari 2022.
 Frank Huiskamp, Dragqueen Justin Mooijer: ‘Ik wil dat mensen even het gezeik van de wereld kunnen vergeten’. NRC Handelsblad (31 januari 2022). Gearchiveerd op 9 februari 2022. Geraadpleegd op 9 februari 2022.
 Kevin Mooijer, Justin en zijn alter ego: Janey Jacké. Nieuw-Volendam (18 februari 2019). Gearchiveerd op 3 september 2019. Geraadpleegd op 8 november 2020.
 Martijn Tulp, “Had ik gehoopt op 25.000 euro? Absoluut”. Winq (29 september 2020). Gearchiveerd op 22 oktober 2020. Geraadpleegd op 8 november 2020.
 (en) Andy Spry, Meet The 10 Queens of Drag Race Holland. The Drag Room (7 september 2020). Gearchiveerd op 16 januari 2021. Geraadpleegd op 12 januari 2021.
 Dit zijn de queens van Drag Race Holland!. RTL Nederland (20 september 2020). Gearchiveerd op 15 november 2020. Geraadpleegd op 8 november 2020.
 Envy Peru wint Drag Race: 'In Peru was ik op het ochtendjournaal'. RTL Nieuws (6 november 2020). Geraadpleegd op 8 november 2020.
 Facebook. Superball. Facebook (3 maart 2016). Geraadpleegd op 8 november 2020.
Categorieën: Nederlands dragartiestPseudoniem