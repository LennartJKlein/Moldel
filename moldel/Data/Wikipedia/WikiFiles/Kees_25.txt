Kees van der Spek

Artikel
Overleg

Hulpmiddelen
Uit Wikipedia, de vrije encyclopedie
Kees van der Spek
Plaats uw zelfgemaakte foto hier
Geboren	26 juni 1964
Geboorteplaats	Nazareth, Vlag van Israël Israël
Land	Vlag van Nederland Nederland
Beroep	Journalist, regisseur en programmamaker
Jaren actief	1989–heden
Bekend van	Oplichters in het buitenland
Moord of zelfmoord
Graf Zonder Naam
Oplichters op het internet
Kees van der Spek Ontmaskert
Kees van der Spek: Oplichters Aangepakt
Portaal  Portaalicoon  	Media
Cornelis (Kees) van der Spek (Nazareth, 29 juni 1964) is een Nederlands journalist, regisseur en programmamaker.

Jeugd en opleiding
Van der Spek heeft een aanzienlijk deel van zijn jeugd in het buitenland gewoond. Na in Israël en Duitsland te hebben gewoond, verhuisde hij met zijn ouders en zussen eerst naar Nederland en daarna naar Suriname en Burundi.[1] Vanaf zijn zeventiende woonde hij echter weer in Nederland. Hij ging eerst naar de christelijke scholengemeenschap de Oude Hoven in Gorinchem en daarna naar de Europese School in Bergen (NH), waar hij zijn vwo-diploma behaalde.

Loopbaan
Na een Alkmaars Persbureau en onder meer het correspondentschap voor het Algemeen Dagblad kwam Van der Spek in 1996 bij de televisie. Vanaf dat jaar werkte hij eerst als bureauredacteur, en later als verslaggever en regisseur bij het programma Peter R. de Vries, misdaadverslaggever. Hij ontwikkelde zich tot rechterhand van De Vries en was samen met hem verantwoordelijk voor een groot aantal reportages in binnen- en buitenland. Samen met De Vries ontving Van der Spek in 2008 een Emmy Award voor de door ruim 7 miljoen mensen bekeken reportage over Joran van der Sloot en zijn vermeende betrokkenheid bij de verdwijning van Natalee Holloway. Van der Spek onderhield het directe contact met informant Patrick van der Eem.

Nadat Peter R. de Vries in 2012 stopte met zijn programma kreeg Van der Spek zijn eigen programma’s op SBS6: Oplichters in het buitenland, Graf Zonder Naam, Moord of zelfmoord en Oplichters op het internet. In het seizoen 2015 was Van der Spek te zien in het programma Expeditie Robinson. Hij eindigde op de zeventiende plaats. In oktober 2018 tekende hij een contract bij RTL. Daardoor verliet hij SBS na 22 jaar. Vanaf 2019 is hij op RTL 5 te zien is met twee programma’s: Kees van der Spek Ontmaskert en Kees van der Spek Oplichters Aangepakt. Ook schuift hij regelmatig aan als deskundige bij RTL Boulevard.

In december 2021 deed Van der Spek mee aan het online-televisieprogramma Het Jachtseizoen van StukTV, waarin hij wist te ontsnappen.

In april 2023 deed Van der Spek mee aan het programma Make Up Your Mind als drag queen Miss B Conny. In datzelfde jaar deed hij samen met Kim-Lian van der Meij mee aan het programma The Big Bang.

In 2024 deed Van der Spek mee aan het 24e seizoen van Wie is de Mol?.

Bibliografie
In februari 2008 maakte Van der Spek zijn schrijversdebuut met zijn boek Achter de schermen bij Peter R. de Vries, waarin Van der Spek beschreef hoe hij samen met Peter R. de Vries achter de schermen van het televisieprogramma Peter R. de Vries, misdaadverslaggever. In mei 2016 publiceerde Van der Spek het boek Achter de schermen bij Oplichters in het buitenland. In mei 2023 kwam hij met zijn derde boek onder de titel Beroep: avonturier.

Bestseller 60
Boeken met noteringen in de Nederlandse Bestseller 60	Jaar van
verschijnen	Datum van
binnenkomst	 Hoogste 
positie	 Aantal 
weken	 Opmerkingen 
Achter de schermen bij Peter R. de Vries	2008	20-02-2008	10	3	
Beroep: avonturier	2023	07-06-2023	11	15	
Filmografie
Televisieprogramma's
Jaar	Productie	Zender	Aantal afl.	Start	Gem. kijkcijfers
2013	Oplichters in het buitenland	SBS6	6	31 maart 2013	811.666
2014	Oplichters in het buitenland	SBS6	8	2 maart 2014	879.875
2015	Oplichters in het buitenland	SBS6	6	26 januari 2015	578.666
2015	Graf zonder naam	SBS6	4	29 november 2015	769.500
2016	Oplichters in het buitenland	SBS6	6	3 januari 2016	840.500
2016	Graf zonder naam	SBS6	5	31 augustus 2016	534.600
2017	Moord of zelfmoord	SBS6	5	8 januari 2017	781.000
2017	Oplichters in het buitenland	SBS6	6	9 april 2017	746.500
2018	Moord of zelfmoord	SBS6	6	11 januari 2018	521.500
2018	Oplichters in het buitenland	SBS6	6	19 april 2018	796.000
2018	Oplichters op het internet	SBS6	4	21 oktober 2018	778.000
2019	Kees van der Spek ontmaskert	RTL 5	6	26 februari 2019	976.000
2019	Kees van der Spek: Oplichters aangepakt	RTL 5	8	29 oktober 2019	779.000
2020	Kees van der Spek: Oplichters aangepakt	RTL 5	10	1 september 2020	882.000
2021	Kees van der Spek: Oplichters aangepakt	RTL 5	5	20 april 2021	769.000
2021	Kees van der Spek Special	RTL 5	1	4 mei 2021	600.000
2021	Kees van der Spek: Oplichters aangepakt	RTL 5	7	12 oktober 2021	798.000
2022	Kees van der Spek: Oplichters aangepakt	RTL 5	5	29 maart 2022	855.000
2022	Kees van der Spek: Oplichters aangepakt	RTL 5	6	11 oktober 2022	826.000
2023	Kees van der Spek: Oplichters aangepakt	RTL 5	6	4 april 2023	876.000
2023	Kees van der Spek: Oplichters aangepakt	RTL 5	6	10 oktober 2023	
Externe links
Artikel over Van der Speks boek (gearchiveerd)
Programmasite Oplichters in het buitenland - SBS6
Bronnen, noten en/of referenties
 Zo Ben Ik Groot Geworden: Kees van der Spek. Gearchiveerd op 27 maart 2022.
Categorieën: Nederlands journalistNederlands programmamakerNederlands regisseur