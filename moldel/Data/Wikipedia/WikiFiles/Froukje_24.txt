Froukje de Both
Naar navigatie springenNaar zoeken springen
Froukje de Both

foto: Radio 538
Algemene informatie
Volledige naam	Froukje Maria de Both
Geboren	20 april 1972
Geboorteplaats	Amsterdam
Land	Vlag van Nederland Nederland
Werk
Beroep	Actrice (1997-2005)
Presentatrice (2002-heden)
(en) IMDb-profiel
Portaal  Portaalicoon  	Film
Froukje Maria de Both (Amsterdam, 20 april 1972) is een Nederlands actrice, televisie- en radiopresentatrice en diskjockey.


Inhoud
1	Loopbaan
2	Filmografie
3	Overige
4	Musical/theater
5	Radio
6	Zenders
7	Externe link
Loopbaan
De Both speelde vanaf 1997 de rol van Mariëtte in Goudkust. Ze werd in 1999 verkozen tot 'TVBabe of the Year'. In december 2001 en juni 2002 verscheen ze in de Playboy.

In 2001 acteerde ze ook in Costa! als Agnetha, de vriendin van Frida, en speelde ze ook mee in de wintervariant: Pista!. Vanaf mei 2002 presenteerde ze op vrijdagavond samen met Niels Hoogland het radioprogramma Niels & Froukje op Radio 538. In maart 2005 werd haar contract hier met drie jaar verlengd, de eerste keer dat een vrouwelijke diskjockey een langdurig contract bij een commerciële radiozender kreeg.[1] In deze maand begon ze tevens met een nieuw radioprogramma: D'r uit met Froukje en Jens. Dit programma, dat ze met Jens Timmermans presenteerde, werd zondagsochtends van 8 tot 12 uur uitgezonden. Het vroege uitzendtijdstip bleek lastig voor De Both, waardoor ze besloot uit het programma te stappen. Vanaf januari 2006 presenteert Timmermans het programma alleen.[1]

De Both presenteerde vanaf de zomer tot eind oktober 2005 bij Talpa het dagelijkse programma Thuis. Het programma werd stopgezet vanwege tegenvallende kijkcijfers. In 2006 deed De Both mee aan het televisieprogramma Dancing on Ice op RTL 4, waarin ze samen met haar schaatspartner Vitali Baranov meedeed in de strijd. Ze werd uitgeschakeld in de finale.

In het voorjaar van 2007 werd het programma Wie wordt de man van Froukje? uitgezonden op RTL 4, waarin De Both op zoek ging naar de man van haar dromen. Martijn Krabbé presenteerde het programma. Uiteindelijk kreeg De Both geen relatie met de winnende man van het programma, Alexander. In oktober 2007 won De Both tweemaal de prijs 'het lelijk ding' voor slechtste presentatrice, een verkiezing georganiseerd door Veronica. Ze won de prijzen voor slechtste radioprogramma en slechtste radiopresentatrice.

In 2007 is De Both presentatrice van de voor- en nabeschouwing van RTL GP, het programma dat verslag doet van de Formule 1. Sinds de herfst van 2008 presenteert ze samen met Sybrand Niessen het televisieprogramma TV Makelaar. Omdat Sybrand naar een andere zender is gegaan, heeft Tim Immers het van hem overgenomen. Vanaf 2011 presenteert ze dit programma met Lieke van Lexmond. In 2012 was De Both nog steeds een vast gezicht op RTL 4 en presenteerde ze naast TV Makelaar ook Ik kom bij je eten en viel ze in bij RTL Boulevard. Ook nam ze in 2014 voor één seizoen de presentatie van RTL Woonmagazine over van Nicolette van Dam die met zwangerschapsverlof was.

In het seizoen van 2015-2016 presenteerde De Both het programma Eigen Huis & Tuin bij RTL 4. Ook presenteert ze sinds 2015 het programma TV Makelaar: Mission Immpossible, tegenwoordig afwisselend met Evelyn Struik. Ook presenteerde ze programma's als Extreem Jaloers (2015), Gênante Tanden (2016) Ben Ik Te Min? (2017). Sinds najaar 2017 is De Both de vaste presentatrice van het programma RTL Woonmagazine. Sinds de zomer van 2018 is de Both weer af en toe te zien als presentatrice of co-presentatrice in RTL Boulevard.

De Both woonde tot 2012 samen en heeft uit die relatie een dochter. Op 9 juni 2012 werd bekend dat Froukje ging stoppen met haar programma op Radio 538. Ze moest weg omdat ze niet meer in de nieuwe programmering zou passen. Van 2012 tot 2018 had ze een relatie met dj Niek van der Bruggen.[2] In 2021 heeft ze een relatie met piloot Jordy.

De Both was in 2019 te zien als een van de deelnemers van het vierde seizoen van het televisieprogramma Het Perfecte Plaatje[3] In 2020 presenteerde ze het programma Goede tijden, zomer tijden waarin ze met oude en huidige acteurs of actrices over de RTL 4-soap Goede tijden, slechte tijden bijpraten over wat er geweest is en wat er gaat komen.[4]

Sinds 31 augustus 2020 presenteert De Both het vernieuwde Eigen Huis & Tuin, onder de naam Eigen Huis & Tuin: Lekker Leven!.[5]

In 2023 deed De Both mee aan het 23e seizoen van het televisieprogramma Wie is de Mol?.

Filmografie
Filmografie
Jaar	Titel	Rol	Opmerkingen
Films als actrice
2001	Soul Assassin	gastrol als bankbediende
2003	Pista!	Agneta
2008	Kung Fu Panda	Viper (geanimeerde slang)
Televisie als actrice
1997-2001	Goudkust	Mariëtte Zoomers (#2)
2001-2004	Costa!	Agneta
2004-2005	Missie Warmoesstraat	Suzanne Kaufman
Televisie als actrice (gastrollen)
1995	Baantjer		Aflevering: De Cock en de moord in de galerie
1996	SamSam
1997	Goede tijden, slechte tijden	Model Veronique Bussemaker	Aflevering 1238 & 1239
1999	De Jimmy Hopper Show	
2000	Het Grote Sinterklaasverhaal	Politie-agent
2001	Dok 12	
2002	Schiet mij maar lek	
2005	Hotnews.nl	
2008	Voetbalvrouwen	Zichzelf
2010	Kinderen geen bezwaar	Zichzelf
Televisie als presentatrice
2000	Blind Match	Net5	
2003	Starstrippers	Yorin	
2003-2004	Loods 7	Yorin	
2005	Thuis	Talpa	
2006	The best of Boobytrap	RTL 5	
2007-2008	RTL GP: Formule 1	RTL 7	
2007	Wie wordt de man van Froukje?	RTL 4	
2007-2013	TV Makelaar	RTL 4	
2008	Nederland Vertrekt	RTL 4	
2009-2012	Ik kom bij je eten	RTL 4	
2010-2011	10 jaar jonger in 10 dagen	RTL 4	
2012	Love in the Wild	RTL 5	
2012-2015 & 2018-2019	RTL Boulevard	RTL 4	vervangende presentatrice / co-presentatrice
2012-2015	RTL Boulevard	RTL 4	vervangende entertainmentdeskundige
2014-2015	De Grote Improvisatieshow	RTL 4	
2014 & 2017-2018	RTL Woonmagazine	RTL 4	2014 als vervangster voor Nicolette van Dam
2015-2017	TV Makelaar: Mission Impossible	RTL 4	
2015	Wie doet de afwas?	RTL 4	
2015-2016	Eigen Huis & Tuin	RTL 4	
2015	Extreem Jaloers	RTL 4	
2016	Gênante Tanden	RTL 4	
2017	Het beste voor je kind	RTL 4	Voice-over presentatie
2017	Ben Ik Te Min?	RTL 4	
2020	Is Scheiden Lijden?	Videoland	
2020	Goede tijden, zomer tijden	RTL Boulevard/Videoland	
2020-heden	Eigen Huis & Tuin: Lekker Leven	RTL 4	
2020	Free Love Paradise	VTM 2	Geannuleerd voor RTL 5/Videoland
Overige
Gordon's Lifestyle (2001) (was een van de drie Angels in dit Yorin-programma van zanger/presentator Gordon)
Zo Goed Als Nieuw (2002) (hier deed ze aan mee om haar racelicentie te halen)
Jong Zuid (2003-2004) (multimediasoap)
Webmee.tv (2006 en 2012) (programma op internet, kijken of ze haar eigen site kan bouwen)
Dancing on Ice (2006) (Kunstschaatsen)
Wie is de Mol? (2023) (kandidaat)
Musical/theater
Love me just a little bit more. Rol: Melanie (2004-2005)
GTST: Live Rol: Presentatrice (2011)
Radio
Radio 538:

Niels & Froukje (2002-2011)
De Vrijdagavond van Froukje, Jelte van der Goot en Ruud de Wild (2011)
Friday Night Live! (2011-2012)
Zenders
Jaar	Medium
2000 - 2001	Net5
2003 - 2004	Yorin
2005 - 2006	Talpa
2006, 2012	RTL 5
2006 - heden	RTL 4
2007 - 2008	RTL 7
Externe link
Officiële website
Bronnen, noten en/of referenties
 Froukje de Both krijgt nieuw radioprogramma, www.radio.nl, 2 maart 2005
 Froukje de Both verlaat Radio 538 voor nieuwe programmering, RadioFreak.nl, 9 juni 2012
 Dit zijn de deelnemers van Het Perfecte Plaatje. Telegraaf.nl (24 mei 2019). Geraadpleegd op 26 mei 2019.
 RTL maakt wekelijks Goede tijden, zomer tijden-talkshow. Televizier.nl (8 juni 2020). Geraadpleegd op 16 juni 2020.
 Eigen Huis & Tuin keert terug in nieuwe vorm. NU (10 augustus 2020). Geraadpleegd op 26 oktober 2020.
Categorieën: Nederlands radio-djNederlands acteurNederlands televisiepresentatorNederlands radiopresentator