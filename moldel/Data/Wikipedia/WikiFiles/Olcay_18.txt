Olcay Gulsen
Naar navigatie springenNaar zoeken springen
Olcay Gulsen
Olcay Gulsen in 2014
Olcay Gulsen in 2014
Geboren	20 juli 1980, Waalwijk
Nationaliteit	Vlag van Nederland Nederland
Beroep	modeontwerpster
Label	Supertrash
Website
Portaal  Portaalicoon  	Mode
Olcay Gulsen (Waalwijk, 20 juli 1980) is een Nederlandse modeontwerpster en eigenaar van het kledingmerk Supertrash. Haar ouders zijn Koerdisch-Armeens en komen uit Turkije[1].

Biografie
Gulsen werd geboren in Waalwijk. Haar vader was schizofreen en gewelddadig waardoor ze een angstige jeugd doormaakte. Na een studie Personeel en Arbeid aan de Avans Hogeschool in 's-Hertogenbosch[2] verhuisde zij naar Amsterdam om in 2002 op haar eenentwintigste het bedrijf 2Stepzahead te beginnen. Zij begon met het importeren van kleding van merken als Criminal en 5th Avenue. Tijdens een modeweek ontmoette zij de eigenaar van het kledingmerk Supertrash en startte een succesvolle coöperatie. In 2009 nam Gulsen het bedrijf over.[3] Het merk werd daarna uitgebreid en anno 2010 wordt de kleding in vierentwintig landen verkocht. In 2013 werd zij jurylid in het TLC-programma Ultimate Shopper.[4]

Van elektronicaconcern Philips nam Gulsen in 2009 het aanbod aan het gezicht te worden van een nieuwe campagne.[5]

Sinds 5 juni 2014 is zij een van de vaste, afwisselende deskundigen op het gebied van lifestyle bij het entertainmentprogramma RTL Boulevard.

Gulsen woont afwisselend in Amsterdam en Londen. Ze heeft enkele jaren een relatie gehad met voetballer Edgar Davids.[6][7][8][9]

Olcay Gulsen is deelneemster aan Wie is de Mol? 2018.

Trivia
Het Nederlandse magazine Jackie verkoos haar in 2008 tot 'modeontwerper van het jaar' en een jaar later selecteerde het weekblad Quote haar als een van de dertig meest succesvolle vrouwen van Nederland.
In het BNN-programma 'Werk aan de winkel' tovert Olcay een slechtlopende zaak om in een succesvolle onderneming door gebruik te maken van haar zakenervaring en moderne kijk op ondernemen.
op internetfora is Gulsen onderwerp van controverse in de animositeit tussen Turken en Koerden. Zelf kiest ze ervoor zich te distantiëren van haar Turkse achtergrond en haar naam niet op Turkse wijze te spellen.
Externe links
Officiële website
(en)  Icoontje film Olcay Gulsen in de Internet Movie Database
Dossier carrière: Olcay Gulsen (28), Elsevier, 8 juli 2009
Olcay Gulsen: ‘Ik ben Supertrash’[dode link], Metro, 24 augustus 2009
(en) Supertrash To Debut At Pure London[dode link], DesignTAXI.com, 15 juli 2009
Bronnen, noten en/of referenties
 Biografie: Olcay Gülşen
 Gulsen is niet altijd even duidelijk over haar verleden en haar afgeronde studies. Zelf beweert ze dat ze gestudeerd heeft in Rotterdam, Personeel en Arbeid, maar andere bronnen laten weten dat Olcay gestudeerd heeft in Den Bosch, en overigens niet eens haar studie heeft afgemaakt bron.
 Super Trash verkocht aan 2Stepzahead, Textilia, 27 februari 2009
 'Nederlandse vrouwen zijn de mooiste', Sp!ts, 26 september 2013
 SuperTrash en Philips ontmoeten elkaar op catwalk tijdens AIFW, Philips, 15 juli 2009
 Nieuw liefje Edgar Davids is dolgelukkig, RTL Boulevard, 16 december 2009
 Olcay Gulsen en Edgar Davids gaan trouwen, Shownieuws, 16 augustus 2010
 Olcay Gulsen en Edgar Davids uit elkaar, RTL Boulevard, 26 juni 2012
 'Edgar Davids en Olcay Gulsen niet met ruzie uit elkaar', RTL Boulevard, 27 juni 2012
Categorieën: Nederlands modeontwerperNederlands ondernemer