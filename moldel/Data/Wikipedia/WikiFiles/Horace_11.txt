Horace Cohen
Naar navigatie springenNaar zoeken springen
Foto gewenst
Heeft u een foto gemaakt die u ter beschikking wilt stellen?
Klik hier om deze te uploaden.
Horace Joshua Cohen (New York, 15 oktober 1971) is een Nederlands acteur en komiek, die tevens de Amerikaanse nationaliteit bezit.


Inhoud
1	Loopbaan
2	Filmografie
3	Muziek
4	Externe link
Loopbaan
Cohen begon zijn acteercarrière op 15-jarige leeftijd als Henkie, de jongste mannelijke telg van de asociale familie Flodder in de eerste Flodderfilm van regisseur Dick Maas. In de twee daaropvolgende films en serie wordt zijn rol door anderen overgenomen. Cohen keert echter nog twee keer terug tot "Flodder". In de afleveringen Huisarrest en Egotrip van de televisieserie speelt hij een kleine rol als klant en tennisjongen.

De acteerprestaties van Cohen op het witte doek en op de beeldbuis beperken zich in de meeste gevallen tot dit soort bijrolletjes. Meermalen wordt hij in één adem genoemd met Ruben van der Meer, met wie hij in meerdere producties samen speelt. Zo is hij onder andere invaller bij de theatertour van het improvisatiecabaret van de Lama's, waar Van der Meer ook onderdeel van uitmaakt. Verder bedacht Cohen samen met Van der Meer het tv-programma Live Opgenomen dat hij op Veronica televisie presenteerde. Een succesvol vervolg hierop waren hun komische programma’s Froland (NPS/2000) en Frolive (NPS/2002). Hij was ook te zien in het improvisatieprogramma Kannibalen.

Cohen is één van de semi-bekende Nederlanders die in 2002 de jungle in trekt voor het televisieprogramma Bobo's in the bush.

In 2006 speelde Cohen het personage Mo in De Club van Sinterklaas op Jetix. Vanaf 23 september 2007 presenteert hij samen met Willie Wartaal het kinderprogramma Villa Life. Hij is ook vast panellid bij het programma Te Leuk Om Waar Te Zijn van de TROS, eerst gepresenteerd door Yolanthe Cabau van Kasbergen en later door Vivienne van den Assem. Hij streed daarin tegen Jan Smit en later Ali B. Ook was hij in 2009 vaste gast in het programma Budget TV.

Vanaf begin 2010 presenteert Cohen bij de Joodse Omroep de serie Witz, een televisieprogramma met fragmenten van Joodse komieken, welke fragmenten door hem aan elkaar worden gepraat. Vanaf februari 2010 startte hij samen met Ruben Nicolai en Tijl Beckand het nieuwe tv-programma Gehaktdag, waarin bekende Nederlanders in humoristische toespraken worden geëerd.

Horace is een van de deelnemers van Wie is de Mol editie 2011.

Filmografie
Wie is de Mol (2011) - Zichzelf
Budget TV (2009) - Karl Heinz
Moordwijven (2007) - Aankondiger
Hitte/Harara (Televisiefilm, 2007) - Jacco
SEXtet (2007) - Hulpstuk 2
Villa Life (2007) - Zichzelf
Shouf Shouf! de serie (2007) - Johnny (Afl., Een goede buur, 2007)
Van Speijk Televisieserie - René Veerkamp (Afl., Miss Baarsjes or not Miss Baarsjes, 2007)
De Club van Sinterklaas (2006) - Mo (vaste rol)
Sextet: De nationale bedverhalen (2006) - Hulpstuk 2
Bitches televisieserie - Rol onbekend (Afl., De Blér Bitch Prodject, 2005)
Ellis in Glamourland (2004) - Jos
Madame Jeanette (televisiefilm, 2004) - Agent markt
Brush with Fate (televisiefilm, 2003) - Faculty Man
Polonaise (televisiefilm, 2002) - Koffieverkoper
Bach Was Deaf (2002) - Man 1
All Stars - De serie televisieserie - Snelle jongen #1 (Afl., Big Soccer, 2001)
De horzel televisieserie - Rol onbekend (2001)
Soul Assassin (2001) - Politieman 1
Frolive televisieserie - Verschillende rollen (2001)
Frøland televisieserie - (meerdere rollen) (2001)
Lek (2000) - Vorrink 2
Tinnef (Video, 2000) - Bill
Do Not Disturb (1999) - Ober in bar
All Stars - De serie televisieserie - Clubgenoot (Afl., Peter for President, 1999)
The Delivery (1999) - Chief Interpol
Live opgenomen televisieserie - Rol onbekend (1999)
Flodder televisieserie - Klant (Afl., Egotrip, 1998)
Flodder televisieserie - tennisjongen ( afl. Huisarrest, 1998)
Erwassus televisieserie - Pablo (1997)
Pisvingers! (1995) - Rol onbekend
Goede tijden, slechte tijden soapserie - Jan Verbeek (1991)
Amsterdamned (1988) - nasynchronisatie
Flodder (1986) - Henkie Flodder
Muziek
MSiep & DJ Harko ft. Koepak - Hørk - (Koepak - Horace Cohen)
MSiep & DJ Harko ft. Koepak - Love Hørks - (Koepak - Horace Cohen)
Externe link
(en)  Icoontje film Horace Cohen in de Internet Movie Database
Categorieën: Nederlands filmacteurNederlands komiekNederlands presentatorNederlands televisieacteurNederlands-AmerikaanJeugdacteur