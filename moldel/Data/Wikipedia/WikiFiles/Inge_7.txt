Inge Ipenburg
Naar navigatie springen
Naar zoeken springen
Inge Ipenburg
Plaats uw zelfgemaakte foto hier
Algemene informatie
Volledige naam 	Ingrid "Inge" Ipenburg
Geboortenaam 	Ingrid Ipenburg
Geboren 	24 april 1957
Geboorteplaats 	Deventer
Land 	Vlag van Nederland Nederland
Werk
Jaren actief 	1983-heden
Beroep 	Actrice
(en) IMDb-profiel
Portaal  Portaalicoon   	Film

Ingrid (Inge) Ipenburg (Deventer, 24 april 1957) is een Nederlandse actrice, voornamelijk bekend door haar rol als Martine Hafkamp in Goede tijden, slechte tijden. Ze is eveneens bekend door haar rol als Sophie Noordermeer in Westenwind en als Gon de Swaan in Drie recht, één averecht.
Inhoud

    1 Carrière
    2 Filmografie
        2.1 Televisie
        2.2 Theater
        2.3 Film
    3 Externe link

Carrière

Na de middelbare school volgde Ipenburg de Academie voor Kleinkunst, waar ze in 1979 haar diploma behaalde. Tijdens haar opleiding speelde ze in de bekroonde kindervoorstelling Pinokkio, onder regie van Cor Poelman. Niet veel later speelde ze mee in het door Bernice Adams geregisseerde toneelstuk Rose T.. Met haar diploma op zak verbond Ipenburg zich voor drie jaar aan Pim Peters Theaterproductie, waar zij muzikale producties verzorgde voor scholieren in Nederland en België. In de zomer van 1983 speelde ze samen met Frans Mulder in het toneelstuk Groen gras en geldgebrek, onder regie van onder anderen Willem Nijholt. Medio jaren tachtig had Ipenburg een rol in de toneelstukken Hoe versier ik (1983-1984), Stuk (1984-1985) en Hoofdstuk Apart (1987-1988). Naast haar toneelcarrière begon zij zich eind jaren tachtig ook te richten op televisie en film. Ze was regelmatig te zien met een gastrol in de VARA-komedie Zeg 'ns Aaa. Na een kleine rol in de speelfilm Amsterdamned bemachtigde ze in 1988 een hoofdrol in Drie recht, één averecht.

In het voorjaar van 1990 gaf Ipenburg gestalte aan het personage Isabel Schapers in een tweetal afleveringen van de ziekenhuisserie Medisch Centrum West. In de zomer van dat jaar werd haar door Harry Klooster gevraagd of zij voor enkele maanden de rol van Martine Hafkamp zou willen spelen in de soap Goede tijden, slechte tijden. Voor het eerst in Europa zou er een dagelijkse soapserie op de buis komen. Tussen 1990 en 1992 keerde het personage Hafkamp met regelmaat terug in de soap, om tussen 1992 en 1994 een hoofdrol te gaan vervullen.

Daarna bleef het lange tijd stil rondom Ipenburg, tot zij in 1998 een gastrol vervulde in de RTL-komedie Het zonnetje in huis. In het najaar van 1998 werd zij benaderd voor de 'dure soap' Westenwind, waar zij tussen 1999 en 2002 in 123 afleveringen de rol van Sophie Noordermeer zou vervullen. De opnamen waren eind 2001 voltooid, maar de serie bleef tot begin 2003 op de buis. In die tussentijd verhuisde Ipenburg naar Londen. Het was Dag Neijzen die haar overhaalde om opnieuw in de huid van Martine Hafkamp te kruipen. Ipenburg vertolkte die rol opnieuw tussen juni 2003 en maart 2005.

In de zomer van 2005 werd Ipenburg gevraagd voor het programma NSE Nieuws van Talpa. Samen met Harmke Pijpers presenteerde zij afwisselend het amusementsnieuws. Het programma werd een regelrechte flop en Ipenburg trok zich terug. De laatste jaren heeft Ipenburg tot driemaal toe meegespeeld in een sinterklaasfilm van regisseur Martijn van Nellestijn. Telkens gaf ze gestalte aan het personage Diana Dakjes. Naast haar rol van Diana zou ze in 2009 een hoofdrol spelen in Supermodel de Musical met onder anderen Bettina Holwerda. De musical werd echter stopgezet wegens teleurstellende kaartverkoop.

Ipenburg was in 2007 een van de deelnemers van het AVRO-programma Wie is de Mol?, waar zij ontmaskerd zou worden als De Mol, en eind 2011 was zij een van de deelnemers van de remake van het televisieprogramma Fort Boyard. In 2013 is ze een van de 12 kandidaten in het AVRO-avonturenprogramma Atlas.

Ipenburg keerde in maart 2017 terug als Martine Hafkamp in Goede tijden, slechte tijden.[1]
Filmografie
Televisie

Hoofdrollen:

    Drie recht, één averecht - Gon de Swaan (1988)
    Goede tijden, slechte tijden - Martine Hafkamp alias Maddy Everest (1990-1994, 1998, 2003-2005, 2017) (604 afl.)
    Westenwind - Sophie Noordermeer (1999-2002)
    Celblok H - Alexandra 'Lex' Holt (2014)

Gastrollen:

    Zeg 'ns Aaa - Zuster (1983-1987)
    Medisch Centrum West - Isabel Schapers (Afl. De belofte/De oplossing, 1990)
    Villa Borghese - Therapeute Letta (1991)
    M'n dochter en ik - Pam (1995)
    Het zonnetje in huis - Saskia (Afl. Rust niet voor de gruweldaad, 1998)
    Wild West - Vrouw (2002, Britse productie)
    Feuten - Monique de Graaf (2010)

Spelprogramma's

    Wie is de Mol? - 2007 - De mol
    Atlas - 2013

Presentatie

    Droomland - 1995, RTL 5
    Het Liefdesnest (onderdeel van Call TV) - 1995/1996, Veronica
    Geld Ligt op Straat - 1996, RTL 4
    Van het Land - 1997, RTL 4
    NSE Nieuws (entertainmentnieuws) - 2005, Talpa

Theater

    Hoe versier ik een Stuk (1984)
    Stepping Out (1986)
    Een Hoofdstuk Apart - Marion van Herweijnen (1987-1988)
    De Jantjes - Bleke Doortje (1998) (understudy Leontine Ruiters)
    Piaff - o.a. Marlene Dietrich (2000)
    Tel uit je winst - Carla Vermeulen (2002-2003)
    Supermodel de Musical - Donna (2009)
    The Sound of Music - Barones Elsa Schräder (2009-2010)
    de Tovenaar van Oz (Hofplein productie) (2011-2012)
    De Vagina Monologen (2013, 2014)

Film

    1988 Amsterdamned - Grachtengids
    2001 Atlantis: De Verzonken Stad - Helga (stem)
    2004 Feestje! - Zuster
    2008 Sinterklaas en het Geheim van het Grote Boek - Diana Dakjes
    2009 Limo - Ina Ribbel
    2009 Sinterklaas en de Verdwenen Pakjesboot - Diana Dakjes
    2010 Sinterklaas en het Pakjes Mysterie - Diana Dakjes
    2011 Sinterklaas en het Raadsel van 5 December - Diana Dakjes
    2011 Kip! - Anna (korte film)
    2012 Joris en Boris en het Geheim van de Tempel - Tante
    2017 Pestkop - Linda

Externe link

    (en) Icoontje film Inge Ipenburg in de Internet Movie Database

Bronnen, noten en/of referenties

    Inge Ipenburg keert terug in Goede Tijden, Slechte Tijden. NU.nl (8 december 2016).

Categorieën:

    Nederlands televisieacteurNederlands toneelacteurNederlands musicalacteur