Buddy Vedder
Naar navigatie springen
Naar zoeken springen
Buddy Vedder
Vedder op de set van de Kids Top 20
Vedder op de set van de Kids Top 20
Algemene informatie
Volledige naam 	Buddy Jarie Vedder
Geboortenaam 	Buddy Jarie Vedder
Geboren 	26 augustus 1994
Land 	Vlag van Nederland Nederland
Werk
Jaren actief 	2012-heden
Beroep 	Acteur, stemacteur, danser, presentator en zanger
Officiële website
(en) IMDb-profiel
Portaal  Portaalicoon   	Film

Buddy Jarie Vedder (Utrecht[1], 26 augustus 1994) is een Nederlandse stemacteur, acteur, danser, zanger en presentator. Vedder kreeg vooral naamsbekendheid door zijn rol als Rover Dekker in Goede tijden, slechte tijden.
Inhoud

    1 Biografie
    2 Buddy On Tour
    3 Filmografie
        3.1 Televisie / film als (stem)acteur
        3.2 Televisie als presentator / deelnemer
    4 Theater
    5 Externe links

Biografie

Vedder volgde een opleiding aan de Frank Sanders Akademie en speelde tussen 2012 en 2015 in de korte films Held, Dubbelspel en Leven. In het theaterseizoen 2014/2015 was hij te zien in de musical Heerlijk duurt het langst. In juni 2015 kreeg Vedder naamsbekendheid in Nederland door zijn vaste rol als Rover Dekker in de RTL 4-soap Goede tijden, slechte tijden, deze rol vertolkte hij tot november 2017. Hij verliet de serie om zich te richten op andere werkzaamheden, in september 2018 werd de rol van Rover Dekker terug in de soap gebracht, ditmaal vertolkt door Floris Bosma.[2][3]

Vedder presenteerde vanaf 2015 tot juni 2018 het kinderprogramma de Kids Top 20.[4][5]

In 2016 was Vedder samen met GTST-collega Robin Martens te zien in het tweede seizoen van het RTL 4-programma Dance Dance Dance. Ze werden uiteindelijk het winnende dansduo en wonnen het geldbedrag van € 100.000 voor het goede doel KIKA.[6]

Vedder was in 2016 in het persiflageprogramma De TV Kantine te zien als Igone de Jongh en in 2018 als rapper Boef.[7] In 2017 deed Vedder mee aan het tweede seizoen van It Takes 2 waar hij het tot de finale wist te schoppen, hij eindigde uiteindelijk als vierde. Aan het einde van 2017 stond Vedder vijf keer in het Ziggo Dome met The Christmas Show, waarin hij als hoofdrolspeler Justin Scrooge verscheen. In augustus 2018 was Vedder te zien in een gastrol in de film van YouTuber Dylan Haegens genaamd De Film van Dylan Haegens.

Op 3 september 2018 werd bekendgemaakt dat Vedder een van de nieuwe vakjuryleden is van het Junior Songfestival, samen met Maan en Tommie Christiaan.[8] Tevens bracht Vedder in september 2018 zijn eerste eigen single uit onder de naam Los, het nummer gaat gebruikt worden als titelsong voor de aankomende film Elvy's Wereld: So Ibiza. In deze film is Vedder zelf ook te zien in een bijrol.[9] In februari 2019 won Vedder een Zapp Award voor beste presentator.[10] Sinds begin 2019 is Vedder regelmatig te zien als reporter bij RTL Boulevard. Tevens verscheen hij in najaar 2019 als jurylid in het RTL 4-programma The Masked Singer.[11] Op 26 november werd bekend dat hij meedoet aan het twintigste seizoen van Wie is de Mol?.

Vedder heeft een jongere zus, Eva Vedder, die tennist op topniveau in de jeugdklasse.
Buddy On Tour

Naar aanleiding van Vedders overwinning in het RTL 4-programma Dance Dance Dance besloot hij het land in te gaan met zijn eigen show genaamd Buddy On Tour. In deze show liet Vedder met 2 à 4 danseressen zien wat hij in huis had als danser, daarnaast zong en presenteerde hij de show aan elkaar.[12]
Filmografie
Televisie / film als (stem)acteur
Televisie / film als (stem)acteur
Jaar 	Productie 	Rol 	Opmerkingen
2015 	Thunderbirds Are Go! 	Alan Tracy 	stemrol
2015-2017 	Goede tijden, slechte tijden 	Rover Dekker 	vaste rol
2016 	Sing 	baviaan 	stemrol
2016 	Ballerina 3D 	Victor 	stemrol
2016-heden 	De TV Kantine 	diverse rollen waaronder:
Igone de Jongh, Boef, Lil' Kleine 	persiflages
2017 	The Lego Batman Movie 	Dick Grayson / Robin 	stemrol
2017 	The Boss Baby 	volwassen Tim / verteller 	stemrol
2017 	Bigfoot Junior 	Adam 	stemrol
2017 	De Kleine Vampier 3D 	Rudolph de Vampier 	stemrol
2018 	De Film van Dylan Haegens 	presentator 	bijrol
2018 	Elvy's Wereld: So Ibiza 	Sem 	bijrol
2018 	Spider-Man: Into the Spider-Verse 	Peter Porker / Spider-Ham 	stemrol
Televisie als presentator / deelnemer
Televisie als presentator / jurylid
Jaar 	Productie 	Opmerkingen
2015-2018 	Kids TOP 20 	nam het presentatiestokje over van Monique Smit
2017 	Carlo's TV Café 	eenmalig presentatieduo met Carlo Boszhard
2017 	Het Pandajournaal 	presentatieduo met Britt Scholte
2017-heden 	Lang Leve de Muziek Show 	presentatieduo met Romy Monteiro
2017 	Smart & Dart 	quizshow voor kinderen
2019-heden 	RTL Boulevard 	als deskundige
2019-heden 	The Masked Singer 	als jurylid
Televisie als deelnemer
Jaar 	Productie 	Opmerkingen
2016 	Dance Dance Dance 	het winnende dansduo met Robin Martens
2016 	Ik Hou van Holland 	team Jeroen
2017 	De Jongens Tegen de Meisjes 	team Tijl - winnend team
2017 	It Takes 2 	als vierde geëindigd in de finale
2018 	The Big Music Quiz 	
2020 	Wie is de Mol? 	
Theater

    The Christmas Show (2016), als Ziggy Stardust[13]
    The Christmas Show: A Christmas Carol (2017), als Justin Scrooge
    The Christmas Show: Assepoester en het Kerstbal (2018), als Prins Noah
    The Christmas Show: Doornroosje en de Kerstprins (2019), als Jingle

Externe links

    Officiële website
    (en) Icoontje film Buddy Vedder in de Internet Movie Database

Bronnen, noten en/of referenties

http://www.mokummagazine.nl/interviews/buddyvedder/
Linda met zoon terug in Goede tijden, slechte tijden. Metronieuws.nl (14 september 2015). Geraadpleegd op 5 september 2018.
Buddy Vedder verlaat huilend GTST om zich te focussen op presenteercarrière. AD.nl (22 november 2017). Geraadpleegd op 5 september 2018.
GTST-acteur Buddy Vedder gaat Kids Top 20 presenteren. NU.nl (26 augustus 2018). Geraadpleegd op 5 september 2018.
Buddy Vedder verlaat Kids Top 20. Televizier.nl (28 augustus 2018). Geraadpleegd op 5 september 2018.
Robin en Buddy winnen tweede seizoen Dance Dance Dance. AD.nl (8 oktober 2016). Geraadpleegd op 5 september 2018.
Buddy Vedder doet Boef. RTLboulevard.nl (9 januari 2018). Geraadpleegd op 5 september 2018.
Maan en Buddy Vedder in jury Junior Songfestival. Telegraaf.nl (3 september 2018). Geraadpleegd op 5 september 2018.
Buddy Vedder lanceert eerste single. RTLboulevard.nl (30 augustus 2018). Geraadpleegd op 7 september 2018.
Buddy Vedder wint Zapp Award. RTLnieuws.nl (23 februari 2019). Geraadpleegd op 24 februari 2019.
Loretta Schrijver en Buddy Vedder in panel The Masked Singer. Algemeen Dagblad (2 augustus 2019). Geraadpleegd op 28 september 2019.
DDD winnaar Buddy Vedder gaat toeren met dansshow. AD.nl (12 oktober 2016). Geraadpleegd op 9 februari 2018.

    The Christmas Show komt met een sterrencast naar de Ziggo Dome. Ziggodome.nl (12 oktober 2016). Geraadpleegd op 26 augustus 2019.

Categorieën:

    Nederlands acteurNederlands presentator