Babs Schutte

Artikel
Overleg
Lezen
Bewerken
Brontekst bewerken
Geschiedenis weergeven

Hulpmiddelen
Uit Wikipedia, de vrije encyclopedie
Babs Schutte
Plaats uw zelfgemaakte foto hier
Algemene informatie
Geboren	1999
Geboorteplaats	Leiden
Land	Vlag van Nederland Nederland
Werk
Beroep	zangeres, rapper, producer
(en) AllMusic-profiel
(en) Last.fm-profiel
(en) MusicBrainz-profiel
Portaal  Portaalicoon  	Muziek
Babs Schutte (Leiden, 1999) is een Nederlandse zangeres, producer en rapper. Ze schrijft en produceert haar eigen Nederlandstalige nummers en behandelt hierin taboes, genderdiversiteit en stereotypering.[1][2]

Na het VWO aan het Visser 't Hooft Lyceum[3] in Leiden vertrok ze in 2017, voor een tussenjaar, naar het Engelse Chichester en leerde daar over muziekproductie.[4] Vanaf september 2018 volgde ze de 4-jarige bachelor MediaMusic, een opleiding tot muziekproducer, songwriter en composer, aan het ArtEZ Conservatorium in Enschede.[5][6]

Het Burgerweeshuis te Deventer gaf aan Babs in 2021 een Burger Beurs, een initiatief om de carrière van veelbelovende artiesten uit Overijssel een boost te geven.[6][7] In 2022 werd ze genomineerd voor de Popprijs Overijssel,[8][9] maar ze won deze pas in 2023.[10][11]

Schutte heeft gespeeld op diverse festivals, zoals Zwarte Cross, Rotterdam Pride, Oerol en Lowlands.[1] Begin 2023 verscheen de single Altijd Tijd, in samenwerking met Willie Wartaal.[4] Op 24 november 2023 bracht ze de single Ze waait weg uit, waarin ze haar Surinaamse achtergrond bespreekt.[2] 10 mei 2024 start haar eerste clubtour langs Nederlandse poppodia.[12]

In 2024 is ze een van de kandidaten in het 24e seizoen van Wie is de Mol? Ze viel als eerste af, maar de laatste minuut van de aflevering suggereert een latere terugkeer.[13]

Externe links
(nl) Babs op de Beat (officiële website)
Bronnen, noten en/of referenties
 Alles wat je wilt weten over Babs Schutte van Wie is de Mol? 2024. Cosmopolitan (1 december 2023). Gearchiveerd op 4 januari 2024. Geraadpleegd op 4 januari 2024.
 Babs (24) verovert rappend het land en doet mee Wie is de mol: ‘Ik ben ermee opgegroeid!’. AD (2 december 2023). Gearchiveerd op 4 januari 2024. Geraadpleegd op 4 januari 2024.
 Examenvloggers 2017, Cas en Babette Schulte NRC Handelsblad, 11 mei 2017.
 Leidse poprapper en producer Babs: buitenbeentje in een mannenwereld. Sleutelstad (23 januari 2023). Gearchiveerd op 23 januari 2023. Geraadpleegd op 4 januari 2024.
 De 21-jarige Babs uit Leiden is een muzikante met een missie: ’Er verandert nooit iets als wij vrouwen niet onze mond open trekken’ Leidsch Dagblad, 03 april 2021.
 Rapper-producer Babs strijdt tegen gender-stereotypes – Jezelf zijn zou de norm moeten zijn! VPRO, 3 voor Twaalf, 29 januari 2021.
 Burger Beurs - Acts in voorgaande jaren, 2021, Burgerweeshuis.
 Minka, Babs, Nonchelange genomineerd voor Popprijs Overijssel. Poppunt Overijssel, 30 maart 2022.
 Nonchelange winnaar Popprijs Overijssel RTV Oost, 09 april 2022.
 Dit zijn de winnaars van de Popprijzen Overijssel – Babs ging er met de hoofdprijs vandoor VPRO, 3 voor Twaalf, 01 april 2023.
 MediaMusic alumnus Babs wint popprijs Overijssel ArtEX, 03 april 2023.
 Babs op de Beat Babs, Shows, Half Tour.
 Wie is de Mol?, seizoen 24, aflevering 1 – Een handje helpen. AvroTros, Wie is de Mol, 06 januari 2024, 1:06:00.
Bibliografische informatie
Categorie: Nederlands rapper