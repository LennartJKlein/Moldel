Jurre Geluk
Naar navigatie springenNaar zoeken springen
Jurre Geluk

Jurre Geluk in 2019
Volledige naam	Jurre Geluk
Geboren	1992
Geboorteplaats	Veenendaal
Land	Vlag van Nederland Nederland
Beroep	televisiepresentator
Bekend van	BNNVARA
Spuiten en Slikken
Jurre's Date
Je zal het maar hebben
(en) IMDb-profiel
Portaal  Portaalicoon  	Media
Jurre Geluk (Veenendaal,[1] 1992[2]) is een Nederlandse programmamaker bij BNNVARA. Hij is onder meer bekend van de programma's Spuiten en Slikken, Je zal het maar hebben, Steken en Prikken en de rubriek YUNG DWDD van De Wereld Draait Door.

Jeugd en loopbaan
Geluk groeide op in Veenendaal en studeerde in 2013 HBO af aan de musicalacademie Lucia Marthas Institute For Performing Arts. Na enkele musicalrollen werd hij in 2016 aangenomen bij de BNNVARA Academy in een opleidingstraject voor jong talent. Hier presenteerde hij voor 101.TV.[3]

In Spuiten en Slikken kreeg Geluk eigen webseries, zoals "De Seksmobiel" waarin hij met bekende Nederlanders kijkersvragen beantwoordde in een roze caravan. Ook kwam later "Jurre's Date" waarin hij interviews afneemt met mensen met een bepaald beroep of ervaring, passend binnen de thematiek van Spuiten en Slikken. Samen met Emma Wortelboer presenteert Geluk het programma Steken en prikken.[4]

Daarnaast presenteert hij sinds 2018 het programma Je zal het maar hebben waarin hij jongeren met een aandoening of ziekte ontmoet. Sinds 2022 is hij een van de presentatoren van 3 op Reis.

In 2023 deed Geluk mee aan het 23e seizoen van het televisieprogramma Wie is de Mol?.

Televisiecarrière
Spuiten en Slikken (2017-heden)
De Seksmobiel
Jurre's Date
Getest
Je zal het maar hebben (2018-heden)
De Spuiten en Slikken Sekstest (2018, 2019, 2020, 2021)
Club Hub (2018-2020)
3 op Reis Midweek (2018)
Lust for Life Test (2019)
YUNG DWDD (De Wereld Draait Door, 2020)
Nu we er toch zijn (2020)
In de Corona-Kreukels (2021)
De Natuurtest (2021)
Try Before You Die (2021)
Steken en Prikken (2021-heden) met Emma Wortelboer
De Nationale Kaktest (2022)
3 op Reis (2022-heden)
Sekskliniek (2022)
Wie is de Mol (2023), deelnemer
Privé
Geluk woont in Amsterdam. Sinds 2022 is hij verloofd met zijn vriend Dirk.[5]

Bronnen, noten en/of referenties
Jurre Geluk, Talent Kitchen
 Hoe heeft Jurre Geluk zijn talenten ontwikkeld? In gesprek met zijn ouders. BNNVARA, 3 januari 2021
 Jurre Geluk - Gasten 2019-2020 - De Wereld Draait Door. BNNVARA
 Jurre Geluk werd twee keer ‘keihard afgewezen’. Metro (15 mei 2018). Geraadpleegd op 2-5-2022.
 Patricia de Ryck, Steken & Prikken met Jurre Geluk en Emma Wortelboer. Vlaams kijken (8 januari 2021). Geraadpleegd op 26 april 2022.
 Jurre Geluk gaat 'eerst even genieten van verloofd zijn'. RTL Boulevard (24 maart 2022).
Categorie: Nederlands televisiepresentator