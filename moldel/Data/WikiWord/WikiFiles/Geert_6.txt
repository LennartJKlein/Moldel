Geert Hoes
Naar navigatie springen
Naar zoeken springen
Geert Hoes
Geert Hoes bij de Europese première van het Cirque du Soleil in Amsterdam (oktober 2010)
Geert Hoes bij de Europese première van het Cirque du Soleil in Amsterdam (oktober 2010)
Algemene informatie
Volledige naam 	Geert Hoes
Geboren 	17 maart 1983
Geboorteplaats 	's-Hertogenbosch
Land 	Vlag van Nederland Nederland
Werk
Jaren actief 	2003-heden
Beroep 	Acteur, presentator en musicalacteur
(en) IMDb-profiel
Portaal  Portaalicoon   	Film

Geert Hoes ('s-Hertogenbosch, 17 maart 1983) is een Nederlands acteur, presentator en musicalacteur/zanger. Hij is een zoon van de acteur Guus Hoes.
Inhoud

    1 Biografie
    2 Filmografie
    3 Discografie
        3.1 Dvd's

Biografie

Bij het grote publiek werd Hoes bekend door zijn rol als Morris Fischer in Goede Tijden, Slechte Tijden. Hij was ook te zien in de BNN-serie Costa! als Wolf. Sinds februari 2006 trad hij op als Mark Cremers in de telenovelle Lotte, die tot 9 april 2007 door Tien werd uitgezonden.

Daarnaast deed hij in maart 2006 ook mee in de zesde serie van het populaire televisieprogramma Wie is de Mol?, waar hij al in de eerste ronde het spel moest verlaten.

In 2007 schaatste hij in Sterren Dansen op het IJs van SBS6. Hij eindigde op de tweede plaats, na Sita Vermeulen. In 2007 was hij deelnemer in So You Wanna Be a Popstar.

Vanaf eind 2007 presenteerde Hoes voor SBS6 de programma's Lekker weg op het water en Lekker weg in Nederland. Vanaf 27 maart 2008 presenteerde hij ook Shownieuws bij SBS6. Tevens presenteerde hij ook het vrijdagavondliveprogramma Dancing Queen.

In 2010 presenteerde Hoes voor RTL 4 het lifestyleprogramma 4me en was hij tevens te zien in het programma WalkAway bij Net5. Ook was hij te zien in het programma De Pelgrimscode op Nederland 1. In 2010 en 2011 was hij voorts te zien in de Nederlandse theaters in de familiemusical De Gelaarsde Kat van Van Hoorne Theaterproducties. In seizoen 2011/2012 was hij te zien in de familiemusical Klein Duimpje en tussentijds presenteerde hij samen met Karin Bloemen het programma 100% TV voor SBS6. Aankomend Theaterseizoen 2014-2015 zal Hoes te zien zijn in de familiemusical Sneeuwwitje.

Op 21 mei 2014 werd Hoes failliet verklaard door de Rechtbank Oost-Brabant waarna schuldeisers beslag lieten leggen op zijn privébezittingen[1]. Vanaf september 2014 speelt hij in de kindermusical Sneeuwwitje van Van Hoorne Entertainment samen met onder andere Maud Mulder.
Filmografie
Filmografie als acteur
Jaar 	Titel 	Rol 	Opmerkingen
Televisie
2013 	The Passion 	Discipel 	
2006-2007 	Lotte 	Mark Cremers 	
2004 	Kees & Co 	Zichzelf 	gastrol
2004 	Costa! 	Wolf
2003-2004 	Goede Tijden, Slechte Tijden 	Morris Fischer
Films
2008 	Weekend 	Robbert-Jan
2005 	Incoma 	Michiel
Discografie
Dvd's
Dvd's met hitnoteringen in de Nederlandse Music Top 30 	Datum van
verschijnen 	Datum van
binnenkomst 	 Hoogste 
positie 	 Aantal 
weken 	 Opmerkingen 
Sneeuwwitje 	2015 	21-11-2015 	16 	8 	met o.a. Maud
Bronnen, noten en/of referenties

    "Beslag op woning Geert Hoes" Telegraaf, 30 mei 2014

Categorieën:

    Nederlands acteurNederlands televisieacteurNederlands presentator