Ellie Lust
Naar navigatie springen
Naar zoeken springen
Ellie Lust
Ellie Lust tijdens de opening van Roze Kwaku Summer Festival 2015
Ellie Lust tijdens de opening van Roze Kwaku Summer Festival 2015
Algemene informatie
Geboren 	Amsterdam, 17 september 1966
Nationaliteit 	Vlag van Nederland Nederlands
Beroep 	televisiepresentator en programmamaker
Bekend van 	Opsporing Verzocht, Wie is de Mol?, Ellie op Patrouille
Website 	www.ellielust.nl
Portaal  Portaalicoon   	Televisie
LHBT
Lust tijdens Pride Amsterdam (2019)

Ellie Lust (Amsterdam, 17 september 1966) is een Nederlands televisiepersoonlijkheid.[1][2] Ze was tot in 2018 politiefunctionaris in de rang van inspecteur en als woordvoerder voor de politie in Amsterdam was ze regelmatig te zien en te horen in nieuwsitems en in Opsporing Verzocht. Ellie presenteert onder andere het televisieprogramma Ellie op Patrouille, waarin ze met politiemensen in andere landen meedraait, Ellie in de Handel, waarin ze illegale handelslijnen uitlegt, de documentaire Ellie aan de Verkeerde Kant waarin ze op zoek gaat naar daders en het sentiment achter anti-homogeweld en is medepresentator van de jaarlijkse Canal Parade in Amsterdam.
Inhoud

    1 Levensloop
        1.1 Privéleven
        1.2 Politiewerk
        1.3 Homoactivisme
        1.4 Televisiewerk
    2 Boek
    3 Externe links

Levensloop
Privéleven

Lust is de dochter van een melkboer. Ze heeft een tweelingzus en een oudere broer en groeide op in Oostzaan. Ze volgde het vwo op het Zaanlands Lyceum.
Politiewerk

Van 1987 tot 1989 doorliep ze de politieschool in Amsterdam die ze combineerde met haar carrière als volleybalster bij diverse clubs binnen Nederland, waaronder SV Dynamo en het nationale team.[1][3] In 1998 brak ze echter haar sportcarrière af wegens persoonlijke omstandigheden.[4] Bij de politie werkte ze 20 jaar op straat, onder andere als wijkagent. Haar eerste optreden als politiewoordvoerder in een opsporingsprogramma was in Ter Plaatse op RTV Noord-Holland. Later verscheen ze ook bij AT5 en sinds 2007 kreeg ze landelijke bekendheid bij onder andere Opsporing Verzocht en in het NOS Journaal.
Homoactivisme

Tijdens haar carrière heeft Lust zich ingezet voor een 'rechtvaardige' plek binnen de maatschappij voor homoseksuelen. Zij was voorzitster van het initiatief Roze in Blauw. Ook verleende ze haar medewerking aan een documentaire Proud to be your Friend van Chris Belloni, waarbij Lust en andere leden van Roze in Blauw werden gevolgd.[5] Lust werd herhaaldelijk onderscheiden. In 2011 werd zij uitgeroepen tot lesbiCOONingin door Stichting Ondersteboven.[6] In 2016 won zij de Kleurrijke Top 100 Prijs en het Roze Lieverdje. In 2017 kreeg zij de Jos Brink Oeuvre Prijs.
Televisiewerk

In 2016 was Lust een van de kandidaten in Wie is de Mol?. Ze kreeg hiervoor speciale toestemming van haar baas, die deelname als een uitgelezen mogelijkheid zag het imago van de politie te verbeteren. Lust kwam in het nieuws toen ze in de tweede aflevering het woord "etherdiscipline" introduceerde, verwijzend naar de wijze van communiceren via de portofoon.[7] Lust viel in de vierde aflevering af.

Sinds 2018 heeft Lust haar eigen tv-programma Ellie op Patrouille op NPO 1. In september 2018 stapte zij op bij de politie. Ze mocht van haar werkgever bij de politie haar baan bij de politie niet langer combineren met haar tv-werk en koos voor het laatste.[8]

Op 3 augustus 2019 was ze verslaggever bij de botenparade van de Pride Amsterdam, die live uitgezonden werd op televisie.

Vanaf 7 oktober 2019 presenteert Lust haar nieuwe programma Ellie in de Handel waarbij ze laat zien hoe de illegale handel in Nederland wordt aangepakt.[9] In 2020 was zij deelneemster bij De S.P.E.L.show en Het zijn net mensen. Te gast bij Op1, Jinek en BEAU.
Boek

In november 2019 bracht Ellie Lust bij Ambo/Anthos uitgevers een boek uit onder de titel "Ellie Lust: Mijn jaren bij de politie".
Externe links

    Officiële website
    Interview, deel 1 - youtube.com
    Interview, deel 2 - youtube.com

	Zie de categorie Ellie Lust van Wikimedia Commons voor mediabestanden over dit onderwerp.
Bronnen, noten en/of referenties

Profiel Ellie Lust, LinkedIn.com
Art Rooijakkers, Wie is de Mol? - Molboekje 2016. Gloriae (2015). ISBN 9789400506534.
Ellie Lust: hoofddoek bij politie, we kunnen het er over hebben. Het Parool (3 juni 2017).
'Je komt streng over, maar ik vind je lief' 'Leg nú die bijl neer, of ik schiet je dood' nrc.nl/
Chris Belloni: Proud to be your Friend
Algemeen: Ellie Lust gekroond tot lesbiCOONingin. Zij aan Zij (15 december 2011). Geraadpleegd op 5 juli 2016.
Ellie Lust verkoopt 'etherdiscipline'-shirts, at5.nl, 1 april 2016
Woordvoerder Ellie Lust weg bij politie Amsterdam, Het Parool, 19 september 2018

    Elelie Lust duikt in de donkere krochten van de illegale handel AVRO TROS (1 oktober 2019)

Categorieën:

    Nederlands politiefunctionarisNederlands televisiepersoonlijkheidNederlands volleyballerPro-homorechtenactivist