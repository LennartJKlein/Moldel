Daniël Boissevain
Naar navigatie springenNaar zoeken springen
Daniël Boissevain
Plaats uw zelfgemaakte foto hier
Algemene informatie
Geboren	Amsterdam, 29 juni 1969
Land	Vlag van Nederland Nederland
Werk
Jaren actief	1993-heden
Beroep	acteur en zanger
(en) IMDb-profiel
Portaal  Portaalicoon  	Film
Daniël Boissevain (Amsterdam, 29 juni 1969) is een Nederlands toneel-, televisie- en filmacteur en zanger. Hij is vooral bekend van tv-hoofdrollen in All Stars, Meiden van De Wit en Gooische Vrouwen.


Inhoud
1	Biografie
2	Filmografie
3	Externe link
4	Referenties
Biografie
Als kind reisde Daniël Boissevain met zijn ouders rond met een theatergezelschap; hij groeide later op in Ruigoord. Hij doorliep de toneelschool en speelde inmiddels rollen in films, televisieseries en theaterproducties. Daarnaast nam hij, samen met Jan Tekstra, een cd op.

Boissevain speelde in 1993 een rol in de videoclip Is It Love van Twenty 4 Seven, een song die 13 weken in de Top 40 stond. In datzelfde jaar begon zijn film- en televisiecarrière met een rol in Angie. Vervolgens was hij te zien in televisieseries als All Stars - De serie, als Johnny, een rol die hij eerder in de gelijknamige film uit 1997 speelde, financier Daan in Meiden van De Wit en als piloot Tom Blauw, de onweerstaanbare ex-man van nymfomane Anouk Verschuur en vader van Vlinder, in Gooische Vrouwen. Hij vertolkte rollen in films als De Zeemeerman (1996), Lek (2000), Ochtendzwemmers (2001), Bella Bettien (2002) en Wild Romance (2006).

Verder had hij diverse bijrollen in series als M'n dochter en ik, Kees & Co, als de motorrijder waar Kees (Simone Kleinsma) een speciale band mee krijgt, Baantjer, Luifel en Luifel, Westenwind en Dunya & Desie.

Naast televisie- en filmwerk is Boissevain steeds vaker op het toneel te zien. Hij had met Jan Rot, Kim-Lian van der Meij en Lenette van Dongen een van de hoofdrollen in de musical Doe Maar!, gebaseerd op de populaire Nederlandse popgroep Doe Maar uit de jaren '80 van de twintigste eeuw. De musical kwam in 2006 uit, precies 25 jaar na de eerste nummer 1-hit van de groep.[1] De rol leverde hem in 2007 een John Kraaijkamp Musical Award op in de categorie "Beste Mannelijke Hoofdrol in een Kleine Musical".

Vanaf 2009 was hij te zien in Brandende liefde, een op het gelijknamige boek van Jan Wolkers gebaseerde musical, waarin Boissevain de hoofdrol kreeg,[2] naast Catherine ten Bruggencate en Loes Haverkort. In 2007 won hij een Rembrandt Award in de categorie "Beste Nederlandse acteur", voor zijn hoofdrol als schrijver Herman Brood in de biografische film Wild Romance (film). In 2012 speelt hij in When Harry Met Sally.

Tevens spreekt Boissevain de reclamespots van Tele2 in. In 2010 was hij te horen in de rol van Freddie Pruis in de NPS radio-hoorspel-serie De Moker. Op 17 oktober 2012 werd bekend dat Boissevain zal meedoen in het nieuwe seizoen van Wie is de Mol? in 2013.

Filmografie
1993 - Angie - Alex, Angies oudere broer
1996 - De Zeemeerman - Tony Pellicano
1997 - All Stars - Johnny
1997 - Kees & Co - Motorrijder (1997-1998)
1998 - Baantjer: De Cock en de XTC-moord - Harold Kramer
1999 - All Stars - De serie - Johnny (1999)
1999 - Westenwind - Victor Wijndels (1999)
2000 - Lek - Wout
2001 - Luifel & Luifel: Formule 1 - Chris Luifel
2001 - Ochtendzwemmers - Bing
2002 - Bella Bettien - Beto
2002 - Meiden van De Wit - Daan van Doolen (2002-2005)
2005 - Gooische Vrouwen (tv-serie) - Tom Blaauw (2005-2009)
2006 - Wild Romance - Herman Brood
2009 - Suzanne en de mannen - Freek (2009)
2009 - Floor Faber - Menno (2009)
2009 - Flikken Maastricht, aflevering Eeuwige trouw, 2009 - Willem Geesink
2010 - Gooische Frieten - zichzelf (2010)
2011 - Mijn vader is een detective: De wet van 3 - oom Chris
2011 - Gooische Vrouwen (film) - Tom Blaauw
2011 - All Stars 2: Old Stars - Johnny
Externe link
(en)  Icoontje film Daniël Boissevain in de Internet Movie Database
Referenties
 Daniël Boissevain en Jan Rot in 'Doe Maar' Radio.nl (28 februari 2006)
 Daniël Boissevain in Brandende Liefde-musical Parool.nl (2 juni 2008)
Categorieën: Nederlands acteurNederlands zanger