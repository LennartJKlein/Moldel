Freek Bartels
Naar navigatie springenNaar zoeken springen
Freek Bartels
Bestand:FreekBartels.jpg
Achtergrondinformatie
Volledige naam	Freek Bartels
Geboren	24 oktober 1986
Geboorteland	Nederland
Jaren actief	2001-heden
Portaal  Portaalicoon  	Musical
Freek Bartels (Tilburg, 24 oktober 1986) is een Nederlands zanger en musicalacteur. In 2008 speelde hij in de musical Les Misérables, waar hij de rol speelde van studentenleider Enjolras. Op 26 oktober 2008 won hij het televisieprogramma Op zoek naar Joseph waarmee hij de hoofdrol kreeg in de musical Joseph and the Amazing Technicolor Dreamcoat. In 2010 was hij te zien in de Nederlandse musical Petticoat.


Inhoud
1	Biografie
2	Opleiding
3	Theater
4	Toneel
5	Prijzen
6	Discografie
6.1	Albums
6.2	Singles
7	Trivia
8	Externe links
Biografie
Bartels komt uit een muzikale familie. Zijn vader speelt in het Philips Symfonie Orkest en zijn grootvader met Toots Thielemans. Zelf speelde hij vanaf zijn achtste piano. Op zijn jonge leeftijd wilde hij iets met theater gaan doen. Op de middelbare school speelde hij in musicals. Hij had een relatie met Patrick Martens.

In 2014 is hij te zien als deelnemer aan het AVRO-televisieprogramma Wie is de Mol?.

Opleiding
Bartels begon in 2001 zijn opleiding bij de MusicAllFactory te Tilburg. Op de Muzische Afdeling van het Koning Willem ll College in Tilburg speelde hij al de hoofdrol als Joseph in de gelijknamige productie. In 2004 startte hij met de opleiding Muziektheater aan het Fontys Conservatorium in dezelfde plaats, die hij cum laude afrondde. Zijn zangdocent is Edward Hoepelman. Hij kreeg acteerlessen van Marc Krone, Julia Bless en Roeland Vos. Danslessen volgde hij bij Dick Swanborn, Danielle Waijers, Caroline Neyndorff en André de Jong. Hij nam deel aan verschillende workshops, van onder anderen Paul Eenens, Maike Boerdam, Wieneke Remmers en Erwin Aerts.

Theater
Vanaf 2001 speelde Bartels in een tweetal producties van Stichting Theaterplan Producties Eindhoven: in Fame (2001-2002) als Nick Piazza en in Pendragon (2002) als koning Arthur. In 2004 speelde hij de rol van Clopin in Disney's Quasimodo. Bartels was daarna te zien als Roger Davis in de musical Rent (2007) en als Sjaak in de musical Into the Woods (2007), beide geproduceerd door M-lab. Vanaf april 2008 was Bartels te zien in het Nieuwe Luxor Theater in Rotterdam als Enjolras in Les Misérables. Op 26 oktober 2008 won Bartels het programma Op zoek naar Joseph, waarna hij van 22 november 2008 tot 10 juli 2010 de rol van Joseph vervulde in Joseph and the Amazing Technicolor Dreamcoat. Sinds 3 oktober 2010 was Bartels te zien als Rogier van Rooden in de musical Petticoat.

In 2012 speelde hij de mannelijke hoofdrol van Gabe (Gabriël) in de musical Next to Normal samen met onder andere Simone Kleinsma. Hij zou de rol van Carl spelen in Ghost, een musical die op 9 september 2012 in première zou gaan in het Beatrix Theater te Utrecht, maar de productie hiervan is om financiële redenen uitgesteld. Op dit moment speelt Bartels de hoofdrol van Oliver IV in de musical Love Story.

Van	Tot	Producent	Musical	Rol
2001	2002	Stichting Theaterplan	Fame	Nick Piazza
2002		Stichting Theaterplan	Pendragon	Koning Arthur
20 juni 2007	23 juni 2007	M-Lab	Rent	Roger Davis
4 september 2007	29 september 2007	M-Lab	Into the Woods	Sjaak
1 april 2008	5 november 2008	Stage Entertainment	Les Misérables	Enjolras
23 november 2008	10 juli 2010	Stage Entertainment	Joseph and the Amazing Technicolor Dreamcoat	Jozef
8 mei 2010	20 mei 2010	M-Lab	Sondheim in Songs	Solist
18 september 2010	31 juli 2011	Stage Entertainment	Petticoat	Rogier van Rooden
19 april 2011		Shows & Events	Jesus Christ Superstar in Concert	Jezus
2 januari 2012	9 juni 2012	Stage Entertainment	Next to Normal	Gabriel "Gabe" Goodman
30 november 2012	1 december 2012	Opus One	The Normal Heart	Felix Turner
4 februari 2013		M-Lab	Spring Awakening in concert	Melchior
februari 2013	april 2013 (paar keer)	Stage Entertainment	Aspects of Love	Alex
25 maart 2013		Show en events	Jesus Christ Superstar in concert	Jezus
30 juli 2013	11 augustus 2013	Opus One	The Normal Heart	Felix Turner
17 augustus 2013	18 augustus 2013	Concertgebouw	Disney in concert	Solist
22 oktober 2013	13 april 2014	Stage Entertainment	Love Story	Oliver Barrett IV
Uitgestelde productie		Stage Entertainment	Ghost	Carl
Toneel
Tijdens zijn opleiding speelde Bartels de rol van Tito in het toneelstuk De Heilige Antonio van Arnon Grunberg.

Prijzen
In 2002 ontving Bartels van de stichting “Vrienden van de Schouwburg Eindhoven” de Jong Talent Prijs.
Voor zijn rollen in Into the Woods en Les Misérables kreeg Bartels de John Kraaijkamp Musical Award 2008 in de categorie Aanstormend Talent.
In 2008 won Bartels het televisieprogramma Op zoek naar Joseph. Hiermee bemachtigde hij de hoofdrol in de musical Joseph and the Amazing Technicolor Dreamcoat.
Voor zijn rol als Joseph in de musical Joseph and the Amazing Technicolor Dreamcoat is Bartels in 2009 genomineerd voor een John Kraaijkamp Musical Award in de categorie "beste mannelijke hoofdrol in een grote productie".
Voor de rol van Rogier van Rooden in de musical Petticoat is Bartels in 2011 genomineerd voor een John Kraaijkamp Musical Award in de categorie "beste mannelijke hoofdrol in een grote productie".
Voor de rol van Gabe Goodman in de musical Next to Normal ontving Bartels in 2012 een Musicalworld Award in de categorie "beste mannelijke bijrol".
Discografie
Albums
[verbergen]Album met eventuele hitnotering(en) in de Nederlandse Album Top 100	Datum van
verschijnen	Datum van
binnenkomst	Hoogste
positie	Aantal
weken	Opmerkingen
Les Misérables	2008	05-07-2008	11	19	Soundtrack Nederlandse musical 2008/2009
Joseph and the amazing technicolor dreamcoat	20-02-2009	28-02-2009	2	44	Soundtrack Nederlandse musical 2009 / Goud
Petticoat	26-11-2010	04-12-2010	11	22	Soundtrack musical Petticoat
De beste zangers van Nederland deel 3	01-06-2012	-	-	-	
Singles
[verbergen]Single met eventuele hitnotering(en) in de Nederlandse Top 40	Datum van
verschijnen	Datum van
binnenkomst	Hoogste
positie	Aantal
weken	Opmerkingen
Laat je droom bestaan	2008	22-11-2008	tip10	-	#2 in de Single Top 100
Trivia
Op 5 mei 2010 trad Bartels, samen met onder andere Edsilia Rombley, op voor Koningin Beatrix op het Bevrijdingsfestival op de Amstel in Amsterdam.
In oktober 2011 werd bekend dat Freek een relatie heeft met presentator en acteur Patrick Martens.
In mei/juni 2012 was Bartels te zien in het TROS-programma De beste zangers van Nederland. Hij werd hierin tweede (na Berget Lewis).
In 2013 speelde Freek de rol van Lakei in De film Sinterklaas en de pepernotenchaos.
Externe links
Website van Freek Bartels
Profiel Op zoek naar Joseph
Weblog Op zoek naar Joseph
Categorieën: Nederlands musicalacteurNederlands zanger