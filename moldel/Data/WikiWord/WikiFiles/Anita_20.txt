Anita Witzier
Naar navigatie springen
Naar zoeken springen
Anita Witzier
Witzier tijdens de Beau Monde Awards 2010
Witzier tijdens de Beau Monde Awards 2010
Volledige naam 	Anita Cornelia Witzier
Geboren 	10 november 1961
Land 	Nederland
Jaren actief 	1988-heden
Bekend van 	Memories, Tien voor Taal
(en) IMDb-profiel
Portaal  Portaalicoon   	Media

Anita Cornelia Witzier (Gouda, 10 november 1961) is een Nederlandse televisiepresentatrice.
Inhoud

    1 Biografie
        1.1 Veronica (publieke omroep)
        1.2 Veronica (commerciële zender)
        1.3 KRO / KRO-NCRV
    2 Goede doelen
        2.1 Ambassadeur Reumafonds
        2.2 Ambassadeur Hulphond Nederland
        2.3 SingelSwim Utrecht
    3 Privé

Biografie

Witzier werd geboren in Gouda. Haar vader was begrafenisondernemer in het nabijgelegen dorp Groot-Ammers, waar Anita haar jeugd doorbracht. Omdat haar ouders al 15 jaar getrouwd waren toen eindelijk hun eerste kind werd geboren, werd Anita wel het wonder van de Kerkstraat genoemd. Zij behaalde haar vwo-diploma in Gouda en studeerde daarna 1 jaar Engels en rechten. Vervolgens volgde zij een cursus management.

Haar carrière bij de televisie begon zij bij de omroep Veronica. Tijdens haar studietijd werkte ze op de redactie van het programma Tineke. Ze werd personeelsfunctionaris bij Veronica en in 1988 debuteerde ze op tv als omroepster. Vanaf 1989 presenteert ze vele programma's. Eerst voor Veronica en vanaf 1996 voor de KRO.

Witzier werd zes keer (2000, 2002-2006) genomineerd voor de Zilveren Televizier-ster, maar greep steeds net naast de prijs. In 2007 werd ze wederom genomineerd en deze keer won ze. In 2009 werd ze nogmaals genomineerd.

In november 2011 ontving zij een koninklijke onderscheiding: ze werd Ridder in de Orde van Oranje-Nassau. Witzier ontving de onderscheiding met name voor haar vrijwillige inzet als ambassadeur van het Reumafonds. In dat jaar werd ook de Duidelijketaalprijs aan haar toegekend.

Sinds 2001[1] schrijft zij columns voor het tijdschrift Margriet. Enkele van haar columns werden in 2007 gebundeld onder de titel Over leven. In 2019 bracht zij een kookboek uit getiteld Zonder fratsen.
Veronica (publieke omroep)

    Club Veronica (1989)
    Take 5 (1989) (met Marijke Benkhard, Natasja Emanuels, Laura Emmelkamp en Karin Vlasblom)
    Veronica Award (eenmalig, 1990) (met Erik de Zwart)
    Summertime (1990-1991)
    'n Stuk of 2 (1990-1991) (met Marijke Benkhard)
    Veronica Strandrace (1991)
    Veronica Sport (1991-1992)
    Go Veronica Travel (1991)
    Vliegangst (1992)
    Veronica Goes America (1992)
    Reisgids/ Veronica's Reisgids (1992-1994) (met Menno Bentveld)
    Staatsloterijshow (1992) (met Marc Klein Essink)
    Veronica Goes Asia (1993)
    Veronica Goes Caribbean (1994)
    Love life (1994)
    Lucky lotto live (1994-1995)
    De 100.000 gulden show (1995)

Veronica (commerciële zender)

    Veronica Goes Down Under (1995)
    Nationale Teleloterij (1995-1996)
    Niet Geschikt Voor Uitzending (1996)
    Oh, wat ben je mooi (1996)

KRO / KRO-NCRV

    De Aso Show (1996-1998)
    Hints (1997-2003)
    Tien voor Taal (1999-2009) (1999-2008 met Marcel Vanthilt)
    Memories (1997-2017)
    De spiritualiteitstest (2002-2003)
    Helden (2002)
    Het Huwelijk (2003-2004)
    De verkiezing van de grootste Nederlander aller tijden (eenmalig, 2004) (met Fons de Poel en Frits Spits)
    Gouden Loeki 2005 (eenmalig, 2005)
    Theater van het Sentiment (2005)
    Memories: Tour d'Amour (2005-2017)
    De Nationale Opvoedtest (eenmalig, 2005) (met Sven Kockelmann)
    Boemerang (2006) (met Fons de Poel en Bas van Putten)
    Het Grootste Taboe (eenmalig, 2006) (met Sven Kockelmann en Marcel Maassen)
    Nederland Te Koop (2006-2008) (naast Yvon Jaspers, Rob Kamphues, Derk Bolt, Stefan Stasse en Karin de Groot)
    Nationale Cultuurtest (eenmalig, 2007)
    Sister Act (2008)
    De Dromendokter (2009)
    De Leukste Jaren (2010)
    Blootgewoon (2009-2010)
    Hier Slapen Jullie (2011)
    Draagmoeder Gezocht (2012)
    Recht uit het Hart (2012-heden)
    Liefde voor later (2013)
    Spitsuur: hommage aan Frits Spits (eenmalig, 2013)
    Anita wordt opgenomen (2015-heden)
    Dokters vs Internet (2016-heden)
    De Reünie (2017-heden)

Overig:

    TV-moment van het Jaar (2008), als juryvoorzitter

Goede doelen
Ambassadeur Reumafonds

Witzier treedt op als ambassadeur van het Reumafonds. Zelf lijdt zij sinds 1999 aan reumatoïde artritis.

In de zomer van 2009 en het najaar van 2010 presenteerde ze twee maal het programma Blootgewoon voor de KRO, waarin groepjes mensen uit de kleren gingen voor een naaktkalender. De opbrengst van de kalender werd verdeeld onder die goede doelen. Een vakjury en de kijkers kozen de meest bijzondere foto's uit voor een naaktkalender, die via de KRO-website werd verkocht.

Anita Witzier heeft ter promotie van het programma zelf naakt geposeerd. Ze werd gefotografeerd door fotografe Patrica Steur. Haar foto met de tekst ‘Met deze uiting steun ik het Reumafonds’ was eind juli en augustus 2009 door heel Nederland in abri’s en bushokjes te zien. De KRO wilde met dit programma “goede doelen onder de aandacht brengen en mensen inspireren om na te denken over zorg voor elkaar”.[2]
Ambassadeur Hulphond Nederland
Puppy Anita, een labrador retriever, in mei 2011

Witzier is sinds april 2011 ambassadeur van de stichting Hulphond Nederland. Begin mei 2011 plaatste ze namens deze stichting op feestelijke wijze de 1300e pup in opleiding (Anita genaamd) bij een gastgezin.[3]
SingelSwim Utrecht

Ze zwom mee op 14 juni 2015 met de Singelswim Utrecht (samen met collega's Sofie van den Enk en Sander de Kramer) om geld op te halen voor meer onderzoek naar FSHD, gepresenteerd door KRO-NCRV en NOS.[4]
Privé

Witzier huwde in 2014.[5] Ze is twee keer eerder getrouwd geweest en heeft een zoon en een dochter.[6]
Bronnen, noten en/of referenties

    info website Beeld en Geluid
    Info IMDB
    Info KRO-NCRV presentatoren

Noten

Margriet op Instagram: "Anita Witzier is al 15 jaar Margriet-columnist, en dat moet natuurlijk gevierd worden! In Margriet #41 vind je daarom niet alleen haar…". Instagram. Geraadpleegd op 18 juni 2019.
BlootGewoon, KRO
Hulphond Nederland[dode link]
Persbericht KRO-NCRV
Anita Witzier getrouwd in Blaricum, NU.nl (5 september 2014)

    info IMBD

	Zie de categorie Anita Witzier van Wikimedia Commons voor mediabestanden over dit onderwerp.
Categorieën:

    Nederlands presentatorQuizmaster