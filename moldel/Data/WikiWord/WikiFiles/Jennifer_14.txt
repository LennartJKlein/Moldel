Jennifer Hoffman
Naar navigatie springenNaar zoeken springen
Jennifer Hoffman
Plaats uw zelfgemaakte foto hier
Algemene informatie
Volledige naam	Jennifer Mary Hoffman
Geboren	23 december 1980
Land	Vlag van Nederland Nederland
Werk
Beroep	Actrice
(en) IMDb-profiel
Portaal  Portaalicoon  	Film
Jennifer Mary Hoffman (Gouda, 23 december 1980) is een Nederlands actrice en presentatrice, die bekend werd door haar rol als Sam de Graaf in de RTL-serie Westenwind en vervolgens door haar rol als Maxime Noordhof in Spoorloos verdwenen en als Puck Rademaker in Verborgen gebreken.


Inhoud
1	Biografie
1.1	Carrière
1.2	Privéleven
2	Filmografie
3	Referenties
Biografie
Carrière
Hoffman werd geboren in Gouda. In 1998 behaalde zij haar havodiploma.

Van 1999 tot 2002 was ze te zien in de serie Westenwind met onder anderen Marlies van Alcmaer, Inge Ipenburg en Daan Schuurmans. Later speelde ze in de soap Samen (2005) van Talpa. Ook speelde ze voor die zender in de improvisatiesoap Rauw!, die in mei 2006 voor het eerst werd uitgezonden en na 6 afleveringen al stopte.

Sinds 5 januari 2006 speelt Hoffman de rol van Maxime Noordhof in de serie Spoorloos verdwenen van de AVRO. Eind 2008 is hiervan het derde seizoen uitgezonden. Vanaf maart 2008 was ze samen met Dennis Storm, Yolanthe Cabau van Kasbergen, Filemon Wesselink, Hanna Verboom, Tygo Gernandt, Nicolette Kluijver en Willie Wartaal te zien in het BNN-programma Crazy 88, dat gepresenteerd werd door Peer Mascini. Hierin moest een "vrouwenteam" tegen een "mannenteam" strijden door opdrachten uit te voeren. Vanaf mei 2008 presenteert Hoffman Passion for Fashion. Ze heeft het stokje overgenomen van Dyanne Beekman.

In 2009 was ze met Paul de Leeuw, Nelly Frijda en Najib Amhali te zien in de Nederlandse film Spion van Oranje van regisseur Tim Oliehoek. Hoffman speelde Lena, een van de hoofdrollen. In 2009 en 2010 speelde ze Puck Rademaker, een hoofdrol in de serie Verborgen gebreken op NET 5 rond een makelaarskantoor.

Sinds begin 2012 is Jennifer Hoffman te zien als vast teamlid in de muziekquiz Doe Maar Normaal op BNN, gepresenteerd door Ruben Nicolai.

Ook was Jennifer sinds september te zien als Lisa de Graaf in de serie Dokter Tinus met o.a. Thom Hoffman en Jack Wouterse. Eind 2013 speelt ze ook in de serie Sophie's web, op Net 5.

Privéleven
Hoffman had zes jaar lang een relatie met acteur Daan Schuurmans, die ze op de set van Westenwind leerde kennen. Eind 2006 gingen de twee uit elkaar nadat Schuurmans een relatie kreeg met actrice Bracha van Doesburgh.[1][2] Sinds 2011 heeft Hoffman een relatie met Henry van Loon, die ze heeft leren kennen tijdens de opnames van Comedy Live.

Filmografie
Film
Jaar	Productie	Rol	Opmerkingen
2007	Kapitein Rob en het geheim van professor Lupardi	Miljonairsdochter	
2009	Spion van Oranje	Lena	
2012	Laptop	Marie Louise	Telefilm
2013	Bro's Before Ho's	Suzanne	Bioscoopfilm
Televisie
Jaar	Productie	Rol	Opmerkingen
1999-2002	Westenwind	Sam de Graaf	Vaste rol
2001	Dok12	Brenda	Afl. Dodelijke damesacht
2005-2006	Samen	Emma van Dord	Vaste rol
2006	Rauw!	Anouk	Vaste rol
2006-2008	Spoorloos verdwenen	Maxime Noordhof	Vaste rol
2009-2011	Verborgen Gebreken	Puck Rademaker	Vaste rol
2010	Gooische Frieten	Jennifer	Afl. Veilig: Deel 1
Afl. Veilig: Deel 2
Afl. Laatste aflevering?
2011	Comedy Live	Ensemble	Vaste rol
Meerdere rollen
2011	Vrijdag op Maandag	Ensemble	Vaste rol
Meerdere rollen
2012-heden	Dokter Tinus	Lisa de Graaf	Vaste rol
2013-heden	Sophie's Web	Sophie	Vaste rol
2014	Wie is de Mol?	Zichzelf	Kandidaat
Referenties
 Acteursstel Schuurmans en Hoffman uit elkaar NU.nl (3 oktober 2006)
 Jennifer Hoffman gelukkiger dan ooit NU.nl (11 juni 2008)
Categorie: Nederlands acteur