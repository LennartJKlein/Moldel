Nathan Rutjes
Naar navigatie springen
Naar zoeken springen
Nathan Rutjes
Plaats uw zelfgemaakte foto hier
Persoonlijke informatie
Volledige naam 	Nathan Rutjes
Geboortedatum 	1 december 1983
Geboorteplaats 	Rotterdam, Nederland
Lengte 	183 cm
Been 	Rechts
Positie 	Middenvelder
Clubinformatie
Huidige club 	Alexandria '66
Jeugd
	Vlag van Nederland CVV
Vlag van Nederland Alexandria '66
Senioren
Seizoen 	Club 	W (G)
2005–2012
2012–2014
2014–2018 	Vlag van Nederland Sparta
Vlag van Nederland MVV
Vlag van Nederland Roda JC Kerkrade 	91 (2)
54 (2)
50 (1)
Portaal  Portaalicoon   	Voetbal

Nathan Rutjes (Rotterdam, 1 december 1983) is een Nederlands voormalig profvoetballer die doorgaans als middenvelder speelde. Hij kwam van 2005 tot en met 2018 uit voor achtereenvolgens Sparta, MVV en Roda JC Kerkrade.
Carrière

Rutjes begon met voetballen bij de Rotterdamse amateurclub CVV in Charlois. Daarna vertrok hij naar Alexandria '66. Hij werd, samen met medespeler Jeffrey Rijsdijk, opgemerkt door de scouts van Sparta Rotterdam, waar hij zich op 22-jarige leeftijd aansloot bij de selectie. Hij maakte op 18 januari 2006 als invaller zijn debuut in de hoofdmacht van Sparta, thuis tegen N.E.C.. Zijn debuut in de basis volgde op 25 november 2007, thuis tegen FC Twente (1-1).

In juni 2012 tekende hij een meerjarig contract bij MVV Maastricht. In de zomerstop van 2014 maakte Rutjes samen met toenmalig MVV-ploeggenoot Tom van Hyfte de overstap naar Roda JC Kerkrade.

Daarnaast werd Rutjes actief als trainer. In 2013 behaalde hij het trainersdiploma UEFA B, Trainer-Coach II. De KNVB beloonde hem in 2016 voor zijn sportiviteit en respect. Als blijk van waardering ontving hij het Coachingspakket van de KNVB. Een persoonlijk plan van aanpak om zich de komende jaren verder te ontwikkelen als trainer.

In 2016 kreeg Rutjes de titel 'Maatschappelijk Speler van de Eredivisie'. Uit handen van de Vriendenloterij ontving hij voor deze uitverkiezing een cheque van 50.000 euro. Het geld mocht hij verdelen over goede doelen.

In augustus 2018 stopte hij met profvoetbal en ging werken voor Stichting Midden in de Maatschappij bij de jeugdopleiding van Roda JC Kerkrade.

In september 2018 werd bekendgemaakt dat Rutjes zijn voetballoopbaan op amateurbasis zou vervolgen bij Hoofdklasser RKSV Groene Ster.

Op 8 april 2019 werd bekend dat Rutjes weer terugkeert bij Sparta Rotterdam alwaar hij voor twee seizoenen trainer wordt bij de jeugd. [1]

Begin 2020 zal Rutjes als kandidaat meedoen aan het twintigste seizoen van Wie is de Mol?. Zijn deelname werd bekend gemaakt op NPO Radio 2, door oud-kandidaat Gijs Staverman.
Clubstatistieken
Seizoen 	Club 	Competitie 	Duels 	Doelpunten
2005/06 	Sparta Rotterdam 	Vlag van Nederland Eredivisie 	1 	0
2006/07 	1 	0
2007/08 	17 	1
2008/09 	15 	0
2009/10 	21 	0
2010/11 	Vlag van Nederland Eerste divisie 	21 	1
2011/12 	15 	0
2012/13 	MVV Maastricht 	26 	1
2013/14 	28 	1
2014/15 	Roda JC Kerkrade 	26 	1
2015/16 	Vlag van Nederland Eredivisie 	15 	0
2016/17 	5 	0
2017/18 	4 	0
Totaal 		195 	5
Externe link

    Website van Nathan Rutjes

    https://www.sparta-rotterdam.nl/nathan-rutjes-keert-terug-sparta-rotterdam/

Categorie:

    Nederlands voetballer