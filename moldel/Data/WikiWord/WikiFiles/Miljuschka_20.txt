Miljuschka Witzenhausen
Naar navigatie springen
Naar zoeken springen
Miljuschka Witzenhausen
Miljuschka Witzenhausen bij AutoRAI 2007
Miljuschka Witzenhausen bij AutoRAI 2007
Algemene informatie
Volledige naam 	Miljuschka Lola Witzenhausen
Geboren 	10 juli 1985
Geboorteplaats 	Amsterdam
Land 	Vlag van Nederland Nederland
Werk
Jaren actief 	2005-heden
Beroep 	Model
Videojockey
Presentatrice
Actrice
Schrijfster
(en) IMDb-profiel
Portaal  Portaalicoon   	Film

Miljuschka Lola Witzenhausen (Amsterdam, 10 juli 1985) is een Nederlandse presentatrice, vj en soapactrice.
Inhoud

    1 Opleiding
    2 Werk
    3 Persoonlijk
    4 Filmografie
    5 Externe link

Opleiding

Witzenhausen werd geboren in Amsterdam, als dochter van advocate Astrid Holleeder[1][2] en Jaap Witzenhausen die werkte als bedrijfsleider van een bordeel dat eigendom was van Cor van Hout en later als kunsthandelaar.[3] Ze behaalde in 2004 haar gymnasiumdiploma op het Vossius Gymnasium te Amsterdam en studeerde daarna twee jaar rechten. Via het modellenbureau waar ze werkte kwam zij uiteindelijk bij de jongerentelevisiezender TMF terecht, waar ze vanaf 5 februari 2005 werkzaam was.
Werk

Witzenhausen presenteerde samen met Nikkie Plessen en Valerio Zeno het programma Re-action en presenteerde ook de Dag Top 5, Kweekvijver en TMF op Weg. In 2006 en 2007 presenteerde zij de TMF Awards. Op 30 oktober 2007 verliet ze de jongerenzender.[4] In 2008 was Witzenhausen naast Peggy Vrijens en Everon Jackson Hooi te zien in de internetsoapserie Sound als DJ Joy. Ook speelde zij vanaf eind 2008 mee in de soapserie Onderweg naar Morgen als Jacqueline Brunel.[5] Op 15 januari 2010 was ze voor het laatst te zien in Onderweg naar Morgen. Hierna presenteerde ze in 2008 en 2009 nog het realityprogramma Op safari voor de regionale televisiezender TV Noord-Holland en presenteerde ze in 2009 de Radiobitches Awards 2009 in Studio 21 te Hilversum. In 2014 was Witzenhausen te zien als deskundige op het gebied van voeding en lifestyle in het SBS6-programma Shownieuws. Ook was ze dat jaar een van de presentatoren van het middagprogramma Hier moet je zijn op RTL 4. In 2015 begon ze met het programma Miljuschka's Food Trucks op kookzender 24Kitchen.

Sinds 2016 is Witzenhausen een vast gezicht op de RTL-zenders RTL 4 en RTL 5. Sinds 2016 is ze te zien als gezondheids- en voedingsdeskundige in RTL Boulevard. In 2016 presenteerde ze Ja, ik wil... een taart samen met John Williams. In 2017 tekende ze een contract bij RTL Nederland. In 2017 presenteerde ze samen met Martijn Krabbé Topchef Academy op RTL 5. Tevens was ze dit jaar te zien in het RTL 4-programma Een goed stel hersens. Op RTL 4 is Witzenhausen presentatrice van RTL Boulevard (weekend-editie) en De Chocolade Show. In 2018 was Witzenhausen samen met London Loy als danskoppel te zien in het RTL 4 programma Dance Dance Dance. In het najaar van 2018 vormde Witzenhausen een presentatieduo met Kaj Gorgels voor het RTL 4-programma Decembernieuws.[6] In 2020 doet Witzenhausen mee aan het 20e seizoen van Wie is de Mol?.
Persoonlijk

Witzenhausen is de dochter van Astrid Holleeder, is gescheiden en heeft twee kinderen.[7]

Op 6 juli 2019 publiceerde de Volkskrant een uitgebreid artikel, waarin ze voor het eerst in het openbaar haar verhaal doet over haar beruchte oom, Willem Holleeder.[8]
Filmografie
Filmografie
Jaar 	Titel 	Rol 	Opmerkingen
Presentatrice
2005-2007 	Re-Action 	TMF
2005-2007 	De Dag Top 5 	TMF
2006 	TMF Awards 	TMF
2006 	TMF op Weg 	TMF
2008-2009 	Op Safari 	RTV Noord-Holland
2014 	Shownieuws 	SBS6
2014 	Hier moet je zijn 	RTL 4
2016 	Ja, Ik Wil… Een Taart 	RTL 4 	met John Williams
2016-heden 	RTL Boulevard 	RTL 4 	health-/fooddeskundige
2017 	Miljuschka’s Food Trucks 	24Kitchen
2017 	Topchef Academy 	RTL 5 	met Martijn Krabbé
2017-2018 	RTL Boulevard 	RTL 4 	presentatrice weekend-editie
2017-heden 	De Chocolade Show 	RTL 4
2018 	Miljuschka’s Street Food Vietnam 	24Kitchen
2018-heden 	Decembernieuws 	RTL 4 	met Kaj Gorgels
2019 	Miljuschka in Japan 	24Kitchen
Actrice
2008 	Sound 	Joy 	BNN/Nederland 3
2008-2010 	ONM 	Jacqueline 'Jacq' Brunel 	BNN/Nederland 3
Externe link

    Officiële website

Bronnen, noten en/of referenties

Antoinette Scheulderman, 'Ik zou hem moeten haten'. De Volkskrant (5 november 2016). Geraadpleegd op 5 november 2016.
Astrid Holleeder vertelt in 'testament' over terreur broer Willem. De Volkskrant (4 november 2016). Geraadpleegd op 5 november 2016.
Amsterdam door de ogen van Miljuschka Witzenhausen. Amsterdam Inside. Geraadpleegd op 5 november 2016.
VJ Miljuschka Witzenhausen neemt afscheid van TMF. Mediacourant (27 oktober 2007).
Miljuschka Witzenhausen in ONM. Nu.nl (15 oktober 2008).
Kaj Gorgels en Miljuschka komen met het Decembernieuws. RTLnieuws.nl (29 november 2018). Geraadpleegd op 6 december 2018.
Miljuschka Witzenhausen noemt scheiding moeilijkste beslissing. Nu.nl (19 augustus 2015).

    Nooit veilig. Astrid Holleeder en dochter Miljuschka Witzenhausen over de terreur van haar broer/oom. volkskrant.nl (6 juli 2019).

	Zie de categorie Miljuschka Witzenhausen van Wikimedia Commons voor mediabestanden over dit onderwerp.
Categorieën:

    Nederlands modelNederlands videojockeyNederlands presentatorNederlands acteur