Roxanne Hehakaija
Naar navigatie springen
Naar zoeken springen

Roxanne "Rocky" Hehakaija (Uithoorn, 28 februari 1984) is een voormalig Nederlands voetbalster. Hehakaija is directeur van de stichting Favela street.
Inhoud

    1 Jeugd en opleiding
    2 Favela street
    3 Prijzen en nominaties
    4 Wie is de Mol

Jeugd en opleiding

Hehakaija werd geboren in 1984. Ze begon al jong met voetballen doordat ze met haar vader meeging naar zaalvoetbal. Omdat er geen vrouwenvoetbalteam was speelde ze mee in het jongensteam. Ze groeide door naar Jong Oranje en kwam daardoor in contact met “Meiden met ballen in Rio”.[1] Deze ervaring inspireerde haar om jongeren buiten Nederland te helpen met de kracht van straatvoetbal.

Hehakaija studeerde Reclame, Marketing en Communicatie aan de Hogeschool van Amsterdam.
Favela street

Door een knieblessure kon Hehakaija niet verder bij Jong Oranje. Ze richtte samen met de voetballer Philip Veldhuis de stichting Favela Street op. Ze geeft onder andere clinics in de sloppenwijken van Zuid-Afrika, Haïti, Brazilië, Curaçao, Ghana en Kenia.[2] Met haar stichting Favela street ontwikkelde ze een programma waarmee ze jongeren een betere kans biedt in hun leven en om het beste uit zichzelf te halen.[3] Hehakaija is het eerste en enige vrouwelijke lid van de Street Legends.

Hehakaija is de eerste vrouw die opgenomen is in de straatvoetbal-modus van het voetbalsimulatiespel FIFA.[4]
Prijzen en nominaties

In 2017 werd Hehakaija opgenomen in de lijst “BBC 100 Women”.[5]

Ze is ontvanger van de Joke Smit Aanmoedigingsprijs 2019.[6]
Wie is de Mol

In 2021 doet ze mee aan het 21e seizoen van Wie is de Mol.
Bronnen, noten en/of referenties

Straatvoetbalster Rocky Hehakaija werd gevormd in de favela's, de Volkskrant, 10 mei 2017
Rocky Hehakaija de vrouwelijke straatvoetballegende, TIFA, november 2018
Ex-profvoetballer Rocky helpt met ontwikkelingsprogramma Favela Street kansarme kinderen in Rio, JAN, 17 mei 2019
Nederland schrijft voetbalgeschiedenis: eerste vrouw in straatvoetbalspel bij Fifa 20, de Volkskrant, 26 september 2019
(en) BBC 100 Women 2017: Who is on the list?

    Joke Smitprijs 2019, "Ik verdien het", Ministerie van OCW

Categorieën:

    Nederlands voetballerNederlands voetbalcoach