Eva Van Der Gucht
(Doorverwezen vanaf Eva van der Gucht)
Naar navigatie springen
Naar zoeken springen
Eva Van Der Gucht
Eva Van der Gucht (2012)
Eva Van der Gucht (2012)
Algemene informatie
Geboren 	1 september 1977
Geboorteplaats 	Mortsel
Land 	Vlag van België België
Werk
Jaren actief 	1999-heden
Beroep 	Actrice
(en) IMDb-profiel
Portaal  Portaalicoon   	Film

Eva Van Der Gucht (Mortsel, 1 september 1977) is een Belgische actrice.
Inhoud

    1 Biografie
    2 Filmografie
    3 Trivia
    4 Externe link

Biografie

Ze speelde de hoofdrol in de Belgische film Iedereen beroemd! die in 2001 genomineerd werd voor een Academy Award voor beste buitenlandse film. Ze speelde ook in de Nederlandse films AmnesiA en Snow Fever en deed in Kopspijkers de imitatie van Hanna Tokkie. Ze speelde ook een gastrol als Bernadette in seizoen 4 van de Belgische reeks Witse.

In 2005 speelde Eva Van Der Gucht de dochter van Paul de Leeuw in SMSmee's Poessie en in 2006 maakte ze deel uit van het team van het BNN-programma Kannibalen. Sinds 2005 werkt ze mee aan het improvisatieprogramma De vloer op.

In 2007 deed ze mee aan serie 7 van het AVRO-programma Wie is de Mol? en ze eindigde samen met Renate Verbaan in de finale als verliezend finalist. Vanaf november 2008 speelde ze in het theaterstuk De Koopman van Venetië van de Theatercompagnie. Vanaf 14 oktober 2008 vertolkte ze de rol van Nienke in de dramaserie S1NGLE.

Begin 2010 was Eva Van Der Gucht te zien in Ancienne Belgique, een fictieserie op Eén die zich situeert in de jaren 70 over de teloorgang van het gelijknamige revuetheater.

Ze speelde in 2011 de rol van Desdemona in Othello, in de versie van theatergezelschap De Spelerij, waar ze ook deel van uitmaakt. In de Belgische VTM-reeks Connie & Clyde nam ze de hoofdrol Connie voor haar rekening. Ze had ook een rol in de Nederlandse kinderfilm Bobby en de geestenjagers. Ze speelde ook een gastrol in de VIER-serie Vermist, en in de Nederlandse serie Dokter Tinus. Ze speelde de rol van Karin, de moeder van Kiki in de Nederlandse familiefilm T.I.M. (The Incredible Machine). In 2016 speelde ze een van de hoofdrollen in de Eén-reeks Den elfde van den elfde.

In 2017 kroop ze voor Ketnet in de rol van dokter Bea, die seksuele voorlichting geeft.[1]

Eva speelde regelmatig de rol van Babette, truckchauffeur in Het Klokhuis, samen met bijrijdster Shirley, gespeeld door Anne-Marie Jung.

Eva Van Der Gucht is getrouwd.[2]
Filmografie
Filmografie als actrice
Jaar 	Titel 	Rol 	Opmerkingen
Televisie
1999 	Jiskefet 	Gastactrice musical 	afl. Tante Poes en Jantje Haring 	
2002 	Ware liefde 	Eva 		
2003 	Najib en Julia 	Ellen 		
2003 	Baantjer 	Priscilla Smit 		
2004 	Witse 	Lena Ophalvens 		
2005 	Bitches 	Petra 		
2005 	AlexFM 	Fatima 		
2006 	Witse 	Bernadette Puype 		
2007 	Wie is de Mol? 	zichzelf 	Verliezend finalist 	
2008-2010 	S1NGLE 	Nienke Meppelink 		
2009 	Aspe 	Mevr. Matthys 		
2010 	Oud België 	Alice 		
2010 	Annie MG 	Verpleegster thuiszorg 		
2011 	Walhalla 	Robin Hengeveld 		
2011 	Code 37 	Dochter Charles 		
2011 	Hoe overleef ik? 	Moeder Esther 		
2012 	Het Sinterklaasjournaal 	Vrouw die op wintersport gaat 		
2013 	Dokter Tinus 	Erika Kuiten 		
2013 	Connie & Clyde 	Connie Coninx 		
2014 	Vermist 	Sigi 		
2014 	Marsman 	Shirley 		
2015 	Meiden van de Herengracht 	Ellen Bolting 		
2016 	Den elfde van den elfde 	Yvonne Geunings 		
2017 	The Big Escape 	Zichzelf 		
2017 	De dokter Bea show 	Dokter Bea 		
2018 	Kerst met de Kuijpers 	Renée 		
2019-heden 	Oogappels 	Carola Metsers 	
Films
2000 	Iedereen beroemd! 	Marva Vereecken 		
2001 	AmnesiA 	Esther 		
2003 	Kees de jongen 	Mevr. Bogaerts 		
2004 	Snowfever 	Eef 		
2005 	Knetter 	Moeder Koos 		
2005 	Staatsgevaarlijk 	Heleen 	Televisiefilm 	
2007 	HannaHannaH 	Daniëlle 	Televisiefilm
2007 	Sarah & hij 	Sarah 	Korte film
2010 	Dik Trom 	Moeder 		
2011 	Noordzee, Texas 	Yvette 		
2012 	Tot altijd 	Sask 		
2012 	Achtste-groepers huilen niet 	Juf Ina 		
2013 	Bobby en de geestenjagers 	Bernadette 		
2014 	Plan Bart 	Eva 		
2014 	Zomer 	Tante Door 		
2014 	Jack bestelt een broertje 	Lente 		
2015 	Hallo bungalow 	Trijntje 		
2017 	Oude Liefde 	Hilde 		
2018 	De Collega’s 2.0 	Sandra Willems 		
Trivia

    Ze woont nu in Amsterdam en heeft haar accent beetje bij beetje bijgeschaafd. Om te vermijden dat ze enkel rollen zou krijgen als "de Vlaamse" heeft ze zich op het Hollandse accent toegelegd en nu kan ze dat feilloos spreken. Ze kan bovendien heel snel overschakelen van Hollands naar Vlaams en dat is een troef.

Externe link

    (en) Icoontje film Eva Van Der Gucht in de Internet Movie Database

Bronnen, noten en/of referenties

Eva Van der Gucht wordt dokter Bea. Showbizzsite (4 oktober 2017). Geraadpleegd op 5 oktober 2017.

    'Welke Vlaamse actrice stapte er stiekem in het huwelijksbootje?', Clint.be, 30 januari 2015

Categorie:

    Vlaams acteur