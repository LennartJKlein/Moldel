Nikkie de Jager
Naar navigatie springen
Naar zoeken springen
Nikkie de Jager
De Jager terwijl ze bekend maakt dat ze transgender is, januari 2020
De Jager terwijl ze bekend maakt dat ze transgender is, januari 2020
Algemene informatie
Volledige naam 	Nikkie de Jager
Geboren 	Wageningen, 2 maart 1994
Nationaliteit 	Vlag van Nederland Nederland
Beroep 	Visagiste
Vlogger
Bekend van 	YouTube
Website 	http://www.nikkietutorials.com/site/
Portaal  Portaalicoon   	Media
Chantal Janzen en Nikkie de Jager

Nikkie de Jager (Wageningen, 2 maart 1994)[1][2] is een Nederlandse visagiste uit het Noord-Brabantse Uden[3][4] die zich vooral bezighoudt met video's over make-up en lifestyle via haar YouTube-kanaal 'NikkieTutorials'.
Inhoud

    1 Biografie
    2 Professionele visagiste
    3 Televisie
    4 Prijzen
    5 Externe links

Biografie

De Jager werd in 1994 geboren in Wageningen. In juni 2008 verdiepte ze zich in make-up en begon ze met het uploaden van instructievideo's met verschillende technieken naar YouTube,[5] waar ze begin 2020 zo'n 12,5 miljoen volgers heeft en haar video's gezamenlijk meer dan 1,1 miljard keer zijn bekeken.[6] Ze is ook actief op Instagram,[7] Facebook[8] en Twitter.[9] Ze richt zich voornamelijk op een internationaal publiek en presenteert haar video's in het Engels.[5] In 2015 was een van haar video's het begin van een social media-campagne onder de naam #ThePowerOfMakeup, waarin ze haar halve gezicht opmaakte om het verschil duidelijk te maken. Het half opmaken leidde tot veel reacties en werd nagevolgd, soms als verzet tegen negatieve maatschappelijke reacties en vooroordelen over het gebruik van make-up.[10][11][12][13]

Ze deed mee in enkele televisieprogramma's als gast. Zo was ze te zien in het televisieprogramma Wie is de Mol? in 2019, waar ze als tweede kandidaat afviel.

In 2020 kwam De Jager internationaal in het nieuws toen ze bekendmaakte dat ze transgender is en liet weten dat ze zich al op zesjarige leeftijd als meisje uitte.[14][15] Ze gaf aan dat ze tot de bekendmaking was aangezet vanwege een poging tot afpersing.[16]

De Jager werd aangetrokken als de "online host" van het Eurovisiesongfestival 2020 in Rotterdam. Zij zou online verslag doen, een YouTube-serie maken met de deelnemende artiesten en in de live-shows verschijnen.[17] Het festival werd echter in maart dat jaar afgelast vanwege de coronapandemie. Als alternatief programma was De Jager als "online host" te zien in Eurovision: Europe Shine a Light.

In juni 2020 werd aangekondigd dat De Jager als (goodwill)ambassadeur van de Nederlandse Vereniging voor de Verenigde Naties (NVVN) zal optreden, met als doel de bekendheid van de Verenigde Naties onder Nederlands publiek te vergroten. Zij spreekt zich via haar platform in toenemende mate uit over thema's als racisme, gendergelijkheid en vrouwenrechten en zet zich als NVVN Goodwill Ambassador vooral in voor SDG 5 (Gendergelijkheid) en 10 (Ongelijkheid verminderen).[18] In samenwerking met het Britse Beautybay brengt De Jager op 31 augustus 2020 een oogschaduw palet uit. Dit is het eerste palet sinds het palet dat ze met het make-up merk Too Faced uitbracht. [19]
Professionele visagiste

De Jager ontwikkelde zich na haar vroege succes op YouTube ook professioneel verder als visagiste, volgde diverse cursussen en werkte voor enkele televisieprogramma's en bladen.[20] De Jager zou anno 2016 met haar kanalen een van de succesvolste Nederlandse vloggers zijn, met een PR-waarde van miljoenen euro's.[21][22]
Televisie
Televisie
Jaar 	Productie 	Opmerkingen
2017 	The Big Escape 	7e afvaller, 6e plek
2017 	Jachtseizoen 	Verloren
2019 	Wie is de Mol? 	Kandidaat, 2e afvaller
2019 	Weet Ik Veel 	Deelnemer
2019 	Thank You For The Music 	Deelnemer
2019 	De TV Kantine 	Te zien als jurylid bij de persiflage RuPaul's Drag Race
2020 	Eurovision: Europe Shine a Light 	Als presentatrice voor de sociale media
Prijzen
Awards
Jaar 	Prijs 	Opmerking
2017 	Teen Choice Award 	Winst in de categorie Fashion Beauty Web Star.[23]
2017 	Hashtag Awards 	Winst in de categorie Beste Beauty & Lifestyle Video met haar video Power of Make up.
Externe links

    YouTube-kanaal NikkieTutorials

Bronnen, noten en/of referenties

Colourful Agency, CV Nikkie de Jager Gearchiveerd op 20 oktober 2016. Geraadpleegd op 3 januari 2017.
(en) Nikkie De Jager Biography Wiki Birthday Height, Weight Age Date of Birth Biodata Family Info..| - WholeCelebWiki. WholeCelebWiki (23 februari 2016) Gearchiveerd op 3 januari 2017. Geraadpleegd op 3 januari 2017.
Youtube-megaster Nikkie de Jager koopt huis in Uden van €128.000. Quote. Geraadpleegd op 3 januari 2017.
Nikkie de Jager uit De Mortel aangereden tijdens aanbrengen make-up. Omroep Brabant. Geraadpleegd op 3 januari 2017.
Nikkie de Jager verovert wereld met make-uptips. RTL Nieuws. Geraadpleegd op 3 januari 2017.
NikkieTutorials. YouTube. Geraadpleegd op 13 januari 2020.
NikkieTutorials (@nikkietutorials). www.instagram.com. Geraadpleegd op 13 januari 2020.
NikkieTutorials | Facebook. www.facebook.com. Geraadpleegd op 3 januari 2017.
NikkieTutorials (@NikkieTutorials) | Twitter. twitter.com. Geraadpleegd op 13 januari 2020.
Social media campaign sees women hitting back at make-up shaming. Mail Online. Geraadpleegd op 3 januari 2017.
Inspiring burns victim shows the power of makeup. Cosmopolitan (29 februari 2016). Geraadpleegd op 3 januari 2017.
(en) Women Post Selfies With Half-Made-Up Faces To Fight Makeup Shaming. Bored Panda. Geraadpleegd op 3 januari 2017.
NikkieTutorials On Why Makeup Shaming Is Still Happening To Girls. Seventeen (13 juli 2016). Geraadpleegd op 3 januari 2017.
(en) YouTuber and makeup artist Nikkie Tutorials comes out as trans. NBC News. Geraadpleegd op 25 januari 2020.
(en) NikkieTutorials comes out as transgender in new video. The Independent (13 januari 2020). Geraadpleegd op 25 januari 2020.
(en) NikkieTutorials reveals how she was blackmailed into coming out as trans in emotional Ellen DeGeneres interview. PinkNews (22 januari 2020). Geraadpleegd op 25 januari 2020.
Eurovision, NikkieTutorials online presenter of Eurovision 2020. Geraadpleegd op 10 februari 2020.
(nl) Ambassadeurs | NVVN. Geraadpleegd op 29 juni 2020.
https://youtu.be/MZI1BxXbhss
(en) About Nikkie. NikkieTutorials (24 februari 2010). Geraadpleegd op 3 januari 2017.
Nikkie de Jager verslaat Enzo Knol als meest invloedrijke vlogger. Omroep Brabant. Geraadpleegd op 3 januari 2017.
LINDA., Eva Jinek beschouwt beautyvlogger Nikkie de Jager als 'haar God'. LINDA.. Geraadpleegd op 3 januari 2017.

    Nikkie de Jager wint Teen Choice Award. Omroep Brabant. Geraadpleegd op 14 augustus 2017.

Categorieën:

    Nederlands visagistNederlands vlogger