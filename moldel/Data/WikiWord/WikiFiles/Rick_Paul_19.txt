Rick Paul van Mulligen
Naar navigatie springenNaar zoeken springen
Rick Paul van Mulligen
Plaats uw zelfgemaakte foto hier
Algemene informatie
Geboren	1981
Geboorteplaats	Uithuizen
Land	Vlag van Nederland Nederland
Werk
Jaren actief	2006 - heden
Beroep	acteur
(en) IMDb-profiel
Portaal  Portaalicoon  	Film
Rick Paul van Mulligen (Uithuizen, 1981) is een Nederlands acteur.

Hij studeerde in 2006 af aan de ArtEZ Hogeschool voor de kunsten, toneelschool Arnhem.

Hij vertolkte de rol van verloofde Paul van hoofdpersonage Marie, vertolkt door Madelief Blanken, in De vliegenierster van Kazbek van Ineke Smits uit 2010. Sinds 2011 speelt hij Harm-Jan, de voormalige werkgever en vriend van Eva in de televisieserie A'dam - E.V.A.. In 2013 had hij een hoofdrol als verpleger Arend in de ziekenhuisserie Charlie. Vanaf 2013 is hij een vast teamlid in De Grote Improvisatieshow.

Hij had kleinere rollen in de film Wolfsbergen van Nanouk Leopold uit 2007, de televisieserie Annie M.G. van Dana Nechushtan uit 2010, de sketchprogrammareeks Vrijdag op Maandag en de serie Het gordijnpaleis van Ollie Hartmoed uit 2011, de serie Sophie's Web uit 2013, een gastrol in de series Jeuk en In Den Gulden Draeck in 2014, naast een gastrol in de film Toen was geluk heel gewoon.

In het theater speelde hij in Mightysociety 8, The Golden Boy, Thuis ben je nooit alleen, Boven is het stil en De Rovers naast theaterproducties van Toneelgroep Alaska en Stichting Teatro. Met Toneelgroep Oostpool speelde hij in onder meer Barbaren, Beschuit met muisjes en Angels in America. Aan zijn rol in Mightysociety 8 hield hij in 2011 een nominatie over voor de Arlecchino.[1] Laureaat werd uiteindelijk Peter Bolhuis. Bij het Nationaal Theater speelde hij Jago in Othello in 2017/2018.

Tijdens de Koningsvaart in 2013 werd er live bij het EYE filmmuseum in Amsterdam-Noord een ode gebracht aan Flodder voor koning Willem-Alexander. De scènes werden niet gespeeld door de originele acteurs. Rick Paul van Mulligen vertolkte de rol van zoon Kees, diens zus Kees werd gespeeld door Medi Broekman. De familie Flodder reed in de bekende roze Chevrolet voorbij.[2]

Van Mulligen leeft samen met zijn partner René van Bakel. In juli 2014 werden zij vaders van de zoon van cabaretière Nina de la Croix. Zijn broer is Peter Hein van Mulligen, econoom die als woordvoerder van het CBS bekendheid geniet.

In 2016 speelde Van Mulligen een grote rol in seizoen 2 van Rundfunk als Brinte, de tolk van Comfort.

Ook deed Van Mulligen in de zomer van 2016 mee aan De Slimste Mens. Hij speelde drie afleveringen mee, waarvan hij er een won.

In 2019 doet hij mee als kandidaat in Wie is de Mol?.

Bronnen, noten en/of referenties
 toneelgroepamsterdam: Rick Paul van Mulligen genomineerd voor de Arlecchino 2011 (27 apr 2011)
 De Filmkrant, 2013, Filmische balkonscène voor nieuw koningspaar
Categorie: Nederlands acteur