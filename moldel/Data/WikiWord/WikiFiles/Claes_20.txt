Claes Iversen
Naar navigatie springen
Naar zoeken springen

Claes Iversen (Aarhus, 15 juli 1977) is een in Nederland woonachtige modeontwerper van Deense afkomst.
Biografie

Iversen emigreerde in 1998 naar Nederland, nadat hij het gymnasium afgerond had.[1] Daar werkte hij vijf jaar als boekhouder,[2] totdat hij in 2002 begon aan een studie aan de Koninklijke Academie van Beeldende Kunsten in Den Haag. Iversen ging in 2005, nadat hij de BLVD Modeprijs had gewonnen, in zijn derde studiejaar stage lopen bij de Nederlandse modeontwerpers Viktor & Rolf en werkte mee aan hun zomer- en herfstcollecties van 2006. Nadat hij in dat jaar afstudeerde, werd hij genomineerd voor de Frans Molenaar Couture Award. Iversen werd tweede. In 2008 behaalde hij zijn master aan de ArtEZ hogeschool voor de kunsten in Arnhem. Op de Amsterdamse catwalk toonde hij zijn afstudeercollectie.[3] Zijn eerste collectie presenteerde hij een half jaar later en sindsdien doet hij dat twee keer per jaar. Iversen opende in juli 2010 aan de Herengracht in Amsterdam zijn eerste winkel. In 2012 ging hij een samenwerking aan met de modeketen WE en presenteerde hij de WE & Iversen-collectie, die uit vijf designerjurken bestond.

Iversen ontwierp in 2013 de herinneringspenning ter ere van de inhuldiging van koning Willem-Alexander en de trouwjurk van prinses Viktória Cservenyák, de echtgenote van prins Jaime de Bourbon de Parme.[4][5][6][7] Daarnaast ontwierp Iversen ook de jurk van Ilse DeLange voor het Eurovisiesongfestival 2014 in Denemarken, waar hij geboren is.[8][9] In 2016 droeg koningin Máxima een mantel van Iversen bij een officieel bezoek aan Duitsland. Het ontwerp zorgde voor ophef, omdat er decoraties op de mantel zaten die op een Swastika zou lijken.[10]

Op 26 november 2019 werd bekend dat Claes Iversen kandidaat is in het twintigste seizoen van televisieprogramma Wie is de Mol?.[11]
Onderscheidingen

    2005: BLVD Modeprijs
    2006: Frans Molenaar Couture Award (nominatie)
    2007: Lancôme Colour Design Awards (nominatie)
    2008: Marie Claire Prix de la Mode - beste nationale ontwerper
    2015: Marie Claire Prix de la Mode - Dutch fashion creative
    2016: Amayzine Look of the Year Award - Creative of the Year

Externe link

    Officiële website

Bronnen, noten en/of referenties

    About Claes Iversen, claesiversen.com, geraadpleegd op 6 februari 2014
    Claes Iversen, Fashiontelevision.nl, geraadpleegd op 6 februari 2014
    Profiel: Claes Iversen, Bregjelampe.nl, 8 september 2010

FS interview Claes Iversen, fashionscene.nl, 14 december 2006
BLVD Modeprijs 2006, fashionaddict.nl, 10 juli 2006
Klassiek met een twist, Het Parool, 28 juli 2008
Claes Iversen ontwerpt munt voor troonswisseling, nu.nl, 17 april 2013
De Inhuldigingspenning, Koninklijke Nederlandse Munt, geraadpleegd op 6 februari 2014
Wedding dress Viktória Cservenyák, claesiversen.com, oktober 2013
Bruidsjurk Viktória van Claes Iversen, Algemeen Dagblad, 5 oktober 2013
Claes Iversen ontwerpt jurk Ilse de Lange, De Telegraaf (2 mei 2014)
Ilse DeLange in jurk van Claes Iversen op Songfestival, NU.nl (2 mei 2014)
"Ophef over mantel Máxima", RTL Nieuws (14 april 2016). Geraadpleegd op 15 april 2016.

    Exclusief: dit is de eerste kandidaat van 'Wie Is De Mol?' 2020, LINDA. (26 november 2019)

Categorieën:

    Nederlands modeontwerperDeens modeontwerper