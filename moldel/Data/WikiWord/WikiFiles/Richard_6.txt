Richard Groenendijk
Naar navigatie springen
Naar zoeken springen
Richard Groenendijk
Richard Groenendijk
Richard Groenendijk
Algemene informatie
Volledige naam 	Richard Groenendijk
Geboren 	Dirksland, 24 september 1972
Geboorteland 	Vlag van Nederland Nederland
Beroep(en) 	cabaretier
presentator
tekstschrijver
Jaren actief 	1998 - heden
Programma's 	De Adem van de Nachtchinees
Om alles!
Bekend van 	De Jopie Parlevliet Show
Wie ben ik?
Officiële website
(en) IMDb-profiel
Portaal  Portaalicoon   	Cabaret

Richard Groenendijk (Dirksland, 24 september 1972) is een Nederlands cabaretier, presentator en tekstschrijver. Hij presenteerde onder andere het programma De Jopie Parlevliet Show en was panellid in het televisieprogramma Wie ben ik?.
Inhoud

    1 Biografie
    2 Soloprogramma's
    3 Theater overig
    4 Televisie
    5 Prijzen
    6 Externe link

Biografie

Groenendijk werd geboren in Dirksland[1] waar hij tot zijn achttiende opgroeide. Toen verhuisde hij naar Rotterdam, waar hij communicatiekunde studeerde.
Soloprogramma's

    Mind of the Gap (1998)
    Gluur (1999)
    Nep (2001)
    Ego (2003)
    De Adem van de Nachtchinees (2005)
    Na de Wedstrijd (2007/2009)
    Terug bij af (2009/2010)
    Alle Dagen (2011-2013)
    Met de mantel der liefde (2014-2016)
    Midden in de winternacht (2016)
    Om alles! (2017-heden)

Theater overig

    Liedjes van Toon (hommagetour) 2006/2007, solist
    Les Miserables (musical) 2008/2009, alternate Thenardier
    Hairspray (musical) 2009/2010, alternate Edna Turnblad
    Rocky over the Rainbow (musical) 2010/2011, verteller
    Herinnert U Zich Deze Nog?! (musical) 2010/2010, hoofdrol
    Yab Yum 2012/2013, hoofdrol

Groenendijk heeft meegewerkt aan onder andere La Bloemen's Licht-In-Donkere-Dagen Kerst-Bal (met Karin Bloemen, Berget Lewis en anderen). In 2006 is hij begonnen met het theaterprogramma Liedjes van Toon, een muzikale ode aan Toon Hermans, samen met Lone van Roosendaal en Ellen Evers.
Televisie

Groenendijk heeft ook televisiewerk gedaan, waaronder het programma Terrazzo, dat hij presenteerde samen met Mylène d'Anjou. Hij was panellid van Ook dat nog!, speelde een gastrol in Baantjer in 2003 (de rol van Roy, eigenaar van een coffeeshop) en deed in 2006 mee aan het televisieprogramma Wie is de Mol?. In 2007 deed hij met onder anderen Simone Kleinsma, Willeke Alberti, Lenette van Dongen, Dieter Troubleyn, Joke Bruijs en Carlo Boszhard mee aan de hommage aan Robert Long in het Nieuwe Luxor in Rotterdam. Hier zong hij twee liedjes: Vader op een fiets en Hé. Datzelfde jaar speelde hij een gastrol in Voetbalvrouwen, als stylist Ruben.

In 2008 speelde hij een kleine rol in de bioscoopfilm Sinterklaas en het Geheim van het Grote Boek van regisseur Martijn van Nellestijn. In 2012 was hij te zien in Kanniewaarzijn, waarin hij verschillende typetjes speelt.

In het tiende seizoen van Ranking the stars, dat is uitgezonden in 2013, was Groenendijk een van de tien sterren. Aanvankelijk zou hij maar een paar afleveringen meedoen, maar omdat hij een van de smaakmakers bleek werd hij vast panellid vanaf het elfde seizoen. Groenendijk was uiteindelijk van 2013 tot en met 2018 in het programma te zien. Eind 2019 was hij nog eenmalig als panellid te zien in de speciale aflevering van Ranking the Stars dat binnen de oudejaarsaflevering van het programma Paul pakt uit! werd uitgezonden.

Vanaf 31 augustus 2013 was Groenendijk te zien in het vernieuwde RTL 4-programma Wie ben ik? ook als vast panellid. Ook was hij vanaf 19 oktober 2013 te zien als vaste tafelgast in het RTL 4-programma Volgende Week. In het voorjaar van 2014 was hij samen met Marc-Marie Huijbregts teamcaptain in het programma Het zijn net mensen op RTL 4. Vanaf 30 mei 2015 had Richard zijn eigen show bij RTL 4, De Jopie Parlevliet Show. Hierin ontving Groenendijk gasten, verkleed als de Rotterdamse diva Jopie Parlevliet. Dit personage komt voort uit Groenendijks theatershows. In 2017 was hij te zien in het SBS6-programma Wat vindt Nederland? als vaste teamcaptain en in de dramaserie De 12 van Oldenheim als Felix. Verder presenteerde Groenendijk in 2017 de vierdelige tv-documentaire 100 jaar Sonneveld op AVROTROS. In 2016 en 2020 speelde Groenendijk een gastrol in het persiflageprogramma De TV Kantine.

Ook is hij stemacteur voor films, zoals Finding Dory waarin hij de stem van Rudder is en Inside Out waarin hij de stem van Angst is. Ook in Ralph Breaks the Internet (2018) deed Groenendijk een stem: die van J.P. Spamley.

In 2020 speelde hij een gastrol in Flikken Maastricht. In Seizoen 14 waar hij een de rol had van een antiquair. Hij speelde deze rol in seizoen 14 aflevering 9 "Museum".

In juli 2020 debuteerde hij als quizmaster met Hard Spel bij de publieke omroep.
Prijzen

    Poelifinario Cabaretprijs 2012 - Alle Dagen
    Gouden Mossel 2015

Externe link

    Officiële website

Bronnen, noten en/of referenties

    Haat-liefdeverhouding met eiland. Rijnmond (19 november 2012).

Categorieën:

    Nederlands cabaretierNederlands musicalacteur