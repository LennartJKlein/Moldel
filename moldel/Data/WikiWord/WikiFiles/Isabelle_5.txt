Isabelle Brinkman
Naar navigatie springen
Naar zoeken springen
Isabelle Brinkman
Isabelle Brinkman.jpg
Volledige naam 	Isabelle Maria Brinkman
Geboren 	4 april 1972
Geboorteplaats 	Amsterdam
Land 	Vlag van Nederland Nederland
Jaren actief 	1995-
Bekend van 	TMF, SBS6 Shownieuws, 3FM, Kink FM
(en) IMDb-profiel
Portaal  Portaalicoon   	Media

Isabelle Maria Brinkman (Amsterdam, 4 april 1972) is een Nederlands televisiepresentatrice.

Brinkman begon haar schoolcarrière in Antwerpen, België. Vervolgens ging ze naar een Nederlandse havo-opleiding. Vervolgens studeerde ze in Genève en kwam daarna terug naar Nederland om ook haar vwo-diploma te halen.

Brinkman begon als receptioniste bij Radio 10, waar Lex Harding haar opviel. Zij is bekend geworden als presentatrice van onder andere It's Isabelle voor The Music Factory en SBS6 Shownieuws. Ook was ze tussen 1998 en augustus 2003 te horen op 3FM met haar eigen radioprogramma "Isabelle", wat van maandag t/m vrijdag tussen 20:00 en 22:00 uur werd uitgezonden. Op 6 mei 2002 was zij ooggetuige van de Moord op Pim Fortuyn, nadat zij de uitzending op 3FM overnam van Ruud de Wild. Samen met Claudia de Breij presenteerde zij het programma, waarin verslag werd gedaan van het overlijden van Pim Fortuyn.[1] In juli 2003 verliet ze, na onenigheid met zendercoördinator Florent Luyckx over de vernieuwde koers van de zender, 3FM.[2] Vanaf december 2003 presenteerde ze twee jaar lang op Kink FM de Moordlijst. Van 4 april 2006 tot juli 2007 had ze een radioprogramma op KXradio, het internet radiostation van Rob Stenders.

Ze was tevens een kandidate in het vijfde seizoen van het AVRO-televisieprogramma Wie is de Mol?, waarin ze uiteindelijk niet de mol maar de laatste afvaller voor de finale bleek te zijn.

Isabelle Brinkman presenteerde het avondnieuws op TV West en Isabelle Fixt ’t wel (september 2013 - december 2013) op Radio West.

Sinds 2003 is Isabelle "de stem" van KPN HI. Ze spreekt de radio, TV en internet campagnes in, maar is tevens te horen in het mobiele besturingsmenu van Hi abonnees. ze werkte ook achter de schermen voor Shownieuws en De TV Makelaar.
Privé

Brinkman was getrouwd en heeft met haar Australische ex-echtgenoot een dochter.[3]

Zij kreeg de naam Isabelle, omdat haar ouders verzot waren op het nummer 'Isabelle je t'aime' van de Franse jongensgroep Les Poppys.
Externe link

    Officiële website

Bronnen, noten en/of referenties

Geschokte reacties op dood Fortuyn. Radio.nl (6 mei 2002). Geraadpleegd op 3 november 2016.
Isabelle: “Het gaat ook om mijn eigen geluk”. 3voor12 (28 mei 2003). Geraadpleegd op 3 november 2016.

    Isabelle Brinkman bevallen van dochter, RTL Boulevard, 20 december 2010

Categorieën:

    Nederlands presentatorNederlands videojockeyNederlands radio-dj