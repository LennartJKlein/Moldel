Yvon Jaspers
Naar navigatie springen
Naar zoeken springen
Yvon Jaspers
Yvon Jaspers (2007)
Yvon Jaspers (2007)
Volledige naam 	Yvon José Jaspers
Geboren 	20 maart 1973
Geboorteplaats 	Boxtel
Land 	Vlag van Nederland Nederland
Beroep 	Presentator
Schrijfster
Actrice
Jaren actief 	1994-heden
Bekend van 	ZigZag
Het Klokhuis
Boer zoekt Vrouw
Over Mijn Lijk
Website
(en) IMDb-profiel
Portaal  Portaalicoon   	Media

Yvon José Jaspers (Boxtel, 20 maart 1973) is een Nederlands televisiepresentatrice voor de KRO-NCRV, kinderboekenschrijfster en actrice. Ze is vijfvoudig (2006, 2008,[1] 2009,[2] 2010 en 2012[3]) winnaar van de Zilveren Televizier-ster.
Inhoud

    1 Levensloop
    2 Bibliografie
    3 Filmografie
    4 Privé
    5 Externe link

Levensloop

Jaspers groeide op in haar geboorteplaats Boxtel. Na de middelbare school studeerde zij aan de theaterschool in Eindhoven[4] en volgde ze diverse mediacursussen.

Ze werd bekend nadat ze vanaf 1994 bij Het Klokhuis te zien was.[5] Ook aan verschillende andere kinderprogramma's heeft zij bijdragen geleverd. Onder andere Knofje, een kleuterserie van de KRO waarin zij de moeder van Knofje speelde. Ook is ze bij de Vlaamse en Nederlandse jeugd bekend door het lichtwetenschappelijk programma Groot Licht, dat zij tussen 1998 en 2002 samen met Johan Terryn presenteerde. Ook presenteerde zij het programma ZigZag. In 1997 presenteerde ze bij Teleac/NOT als Liedmiep het programma Liedmachien, waarin basisschoolleerlingen muziekles werd gegeven.

Jaspers speelde verder een rol in Rozengeur & Wodka Lime en schreef jarenlang een column in de Viva.[6] Ze is daarnaast bekend als presentatrice van de programma's Boer zoekt Vrouw, Wonderen bestaan, Nederland Te Koop, Over Mijn Lijk en KRO's Liefs Uit. In 2005 was Jaspers de mol in het televisieprogramma Wie is de Mol?. In 2006 won zij de Zilveren Televizier-Ster (voor de beste televisievrouw), nadat ze in 2005 ernaast had gegrepen. In 2007 werd ze wederom genomineerd. In 2008, 2009 en 2010 werd ze ook weer genomineerd en won ze de Zilveren Televizier-Ster voor de tweede, derde en vierde keer. Aan het eind van 2006 deed Jaspers mee aan het BNN-programma Ranking the Stars. Ze won dat seizoen.

In september 2018 kwam Jaspers in het nieuws toen bleek dat ze op de loonlijst van het veevoederbedrijf ForFarmers stond, terwijl ze presentatrice was van het KRO-NCRV-programma Onze Boerderij. Na onderzoek pleitte het Commissariaat voor de Media Jaspers vrij van het maken van sluikreclame, maar oordeelde dat KRO-NCRV zorgvuldiger had moeten zijn. In mei 2019 besloot Jaspers de samenwerking met ForFarmers te stoppen.[7]

Verder wordt er onder haar naam een serviesgoed Kakelbont[8] en woonaccessoires Natuurlijk Yvon[9] uitgebracht.

Jaspers is sinds 2004 ambassadrice van het Ronald McDonald Kinderfonds.[10]
Bibliografie

    2002 · Sluup en Aria - Knikkerpotje
    2002 · Sluup en Aria - Nieuwe Buren
    2003 · Sluup en Aria - Wil je met me trouwen?
    2008 · Spaghetti aan het plafond, kookboek met interviews in opdracht van het Ronald McDonald Kinderfonds
    2009 · Spaghetti aan het plafond, herziene uitgave met nieuwe interviews
    2011 · Dmitri en het geheim van het kleine doosje, met illustraties van Kristina Ruell, in opdracht van Douwe Egberts
    2013 · Ties en Trijntje, met illustraties van Philip Hopman
    2013 · Ties en Trijntje in december, met illustraties van Philip Hopman, adventskalender
    2014 · Ties en Trijntje, luisterboek.
    2014 · Ties en Trijntje op vakantie, met illustraties van Philip Hopman.
    2015 · Ties en Trijntje op de boerderij, met illustraties van Philip Hopman, ook als luisterboek uitgebracht.
    2017 · De keukentafel van het Noorden: Fika, hygge en maak je leven zo ..., kookboek met maaltijden uit de Scandinavische keuken.

Filmografie
Filmografie als actrice
Jaar 	Titel 	Rol 	Opmerkingen
1994 	12 steden, 13 ongelukken 		afl. Hoofddorp
1996 	Lolamoviola 		
1998 	Combat 	zus van Robert-Jan 	afl. Het feest
1998 	Zebra 	Mariska 	afl. Het beest in de nek
2001 	Knofje 	moeder van Knofje 	4 afleveringen
2001 	IJS 	Carla de Winter 	
2002 	Bradaz 		afl. Knock-out
2002-2003 	Rozengeur & Wodka Lime 	Robin Theysse 	13 afleveringen
2015 	Apenstreken 	Juf Maria 	
2015 	Ja, ik wil! 	Lisa 	
2017 	B.A.B.S. 	Annemie (Yvon Jaspers look-a-like) 	afl. Loek en toch weer Anneke
Filmografie als presentatrice
Jaar 	Titel 	Rol 	Opmerkingen
1995-2000 	Het Klokhuis 		verslaggeefster
1998 	Groot Licht 		
2000-2005 	ZigZag 		
2003 	Wonderen bestaan 	
2004-heden 	Boer zoekt Vrouw 		
2006-2008 	Nederland Te Koop 		
2010 	KRO's XXS 		
2010 	Over Mijn Lijk 		
2011-2014 	KRO's Liefs Uit... 		
2013 	Kerst met de Zandtovenaar 		vertelster
2015 	Hello Goodbye[11] 		
2018 	Onze Boerderij 		
Filmografie als deelneemster
Jaar 	Titel 	Rol 	Opmerkingen
2000 	Dit was het nieuws 		
2002 	De Nationale IQ Test 		
2004 	De Lama's 		
2005 	Wie is de Mol? 	Mol 	
2006 	Villa Felderhof 		
2006 	Onder de tram 		
2006 	Ranking the Stars 		
2008 	De Nieuwste Show 		
2010 	Sterren op het Doek 		
2010 	MaDiWoDoVrijdagshow 		
2012 	Ik hou van Holland 		
2015 	Het zijn net mensen 		
Privé

Jaspers is getrouwd[12] en is moeder van een dochter en een zoon.
Externe link

    Officiële website

Referenties

(nl) Yvon Jaspers wint Zilveren Televizier-Ster. Omroep Brabant (23 oktober 2009). Geraadpleegd op 9 januari 2018.
(nl) Zilveren Televizier-Ster voor Yvon Jaspers - Kunst & Media - PAROOL. Het Parool (23 oktober 2009). Geraadpleegd op 9 januari 2018.
(nl) Yvon Jaspers wint Zilveren Televizier-Ster. Radio.NL. Geraadpleegd op 9 januari 2018.
(nl) Jesper de Vaan, Scandinavische fika overtreft Brabantse gezelligheid volgens Yvon Jaspers. Eindhovens Dagblad (14 oktober 2017). Geraadpleegd op 9 januari 2018.
(nl) Ron Vorstermans, Yvon Jaspers keert eenmalig terug bij Het Klokhuis. Omroep Brabant (3 december 2012). Geraadpleegd op 9 januari 2018.
(nl) Yvon Jaspers schrijft over kroost in nieuwe glossy. Trouw (1 september 2008). Geraadpleegd op 9 januari 2018.
Yvon Jaspers stopt voorlopig met samenwerking ForFarmers, NU.nl 17 mei 2019
(nl) Thijs van Soest, 50.000 euro boete om Kakelbont-servies Yvon Jaspers. www.ad.nl (17 februari 2016). Geraadpleegd op 9 januari 2018.
(nl) Arjan Brondijk, ‘Natuurlijk Yvon’ te koop bij Intratuin Winschoten. Streekblad (19 april 2012). Geraadpleegd op 9 januari 2018.[dode link]
(nl) Yvon Jaspers. Kinderfonds. Geraadpleegd op 9 januari 2018.
(nl) Peter de Bekker, Yvon Jaspers weg als presentatrice 'Hello Goodbye': te druk met 'Boer zoekt vrouw'. Omroep Brabant (29 december 2016). Geraadpleegd op 9 januari 2018.

    (nl) Stabiel huwelijk Yvon Jaspers, maar: ‘Vrijheidsregeling’ met grote liefde. Story (15 september 2017). Geraadpleegd op 9 januari 2018.

[weergeven]Bibliografische informatie
Categorieën:

    Nederlands televisieacteurNederlands kinderboekenschrijverNederlands presentatorNederlands columnist