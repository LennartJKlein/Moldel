Splinter Chabot
Naar navigatie springen
Naar zoeken springen
Splinter Chabot
Splinter Chabot bij DWDD (2017)
Splinter Chabot bij DWDD (2017)
Geboren 	3 maart 1996
Geboorteplaats 	Den Haag
Land 	Nederland
Beroep 	Schrijver, programmamaker en tv-presentator
Bekend van 	JOVD, Splinter in de Politiek
(en) IMDb-profiel
Portaal  Portaalicoon   	Media

Splinter Chabot (Den Haag, 3 maart 1996) is een Nederlandse schrijver, programmamaker en tv-presentator.
Inhoud

    1 Jeugd
    2 Politiek
    3 Confettiregen
    4 Televisie

Jeugd

Chabot is de derde van vier zoons van dichter en schrijver Bart Chabot en diens vrouw Yolanda, die arts is. Hij groeide op in de Haagse wijk Benoordenhout, speelde als kind viool en zat op toneel en paardrijden.[1][2] Chabot ging naar het Vrijzinnig-Christelijk Lyceum in Den Haag en studeerde politicologie en theaterwetenschappen aan de Universiteit van Amsterdam.[3]
Politiek

Van 2017 tot 2019 was Chabot landelijk voorzitter van de JOVD, de jongerenorganisatie van de VVD. In 2019 maakte hij voor AVROTROS de televisieserie SPLINTER, in de politiek. Voor deze zesdelige serie, die werd uitgezonden op NPO3, interviewde Chabot verschillende politici over stress en de (on)mogelijkheid om jezelf te blijven in de politiek.[1]

Chabot heeft niet de ambitie om de ‘grotemensenpolitiek’ in te gaan.[1][2]
Confettiregen

In maart 2020, op zijn vierentwintigste verjaardag, verscheen Chabots eerste boek Confettiregen. Hoewel de hoofdpersoon Wobie heet, betreft het een autobiografisch verhaal over Chabots coming-out en de weg ernaartoe. Bij De Wereld Draait Door, waar hij ook af en toe tafelheer was, vertelde Chabot dat hij ondanks de vrijzinnigheid van zijn ouders, toch worstelde met zijn homoseksuele geaardheid en zelfs aan zelfmoord dacht. Op 18-jarige leeftijd kwam Chabot thuis, tijdens kerst, uit de kast.[4]

In diverse interviews gaf Chabot aan dat hij niet snel zegt dat hij homoseksueel is. “Ik val op jongens. Ik vind niet dat ik hoef te zeggen: ik ben homo. Want ik ben niet homo, ik ben Splinter”, zei hij hierover.[4][5]

Twee grote inspiratiebronnen van Chabot zijn Prince en David Bowie, omdat zij volgens Chabot voorbijgingen aan hokjes van man of vrouw, van hetero of homo.[3]
Televisie

In 2021 doet hij mee aan het 21e seizoen van Wie is de Mol.
Bronnen, noten en/of referenties

Splinter Chabot: ‘Mensen die afwijken brengen een samenleving vooruit en geven haar kleur’, Volkskrant, 14 februari 2019
Splinter Chabot: ‘Ik heb niet de ambitie minister-president te worden’, Viva, 23 april 2019
Splinter Chabot: ‘Je mag je af en toe best laten kapen door fantasie’, Parool, 18 november 2018
Splinter Chabot schrijft zijn eerste boek: Confettiregen, De Wereld Draait Door, 3 maart 2020

    Splinter Chabot valt op mannen, Story, 16 februari 2019

Categorieën:

    Nederlands schrijverNederlands presentator