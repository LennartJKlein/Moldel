Sinan Can
Naar navigatie springenNaar zoeken springen
Sinan Can
Sinan Can (DWDD, 2017)
Sinan Can (DWDD, 2017)
Achtergrondinformatie
Geboren	31 oktober 1977
Geboorteplaats	Nijmegen
Land	Vlag van Nederland Nederland
Beroep	journalist en programmamaker
Portaal  Portaalicoon  	Media
Sinan Can (Nijmegen, 31 oktober 1977) is een Nederlands journalist en programmamaker van Turkse afkomst.

Hij werkte als onderzoeksjournalist voor onder andere het televisieprogramma Zembla van de VARA.

Zijn televisiedocumentaires Bloedbroeders met Ara Halici (2013-2015) en De Arabische Storm met regisseur Thomas Blom (2015-2016) voor BNNVARA werden goed ontvangen. Van beide documentaires verscheen ook een boek.

In december 2016 werd zijn tweedelige televisiedocumentaire Onze missie in Afghanistan uitgezonden bij de VARA. In het spoor van IS, dat hij maakte samen met regisseur Jochem Pinxteren, volgde een jaar later.[1]

In maart 2018 bracht hij de documentaire De verloren kinderen van het Kalifaat uit.[2] Begin november 2018 is bekend geworden dat hij een van de tien deelnemers is van het nieuwe seizoen van Wie is de Mol? wat uitgezonden wordt in 2019.

Onderscheidingen
Op 26 juni 2016 ontving hij uit handen van het Humanistisch Vredesberaad de prijs 'Journalist voor de Vrede'.[3]

Op 21 september 2018, de Internationale Dag van de Vrede, ontving hij als 'Vredesheld' de PAX Duif, uitgereikt door PAX.[4]

Bronnen, noten en/of referenties
 Tweeluik: In het spoor van IS
 de verloren kinderen van het Kalifaat 2doc.nl maart 2018
 [1] Juryrapport 2016 Vredesjournalist Sinan Can
 PAX Duif 2018 uitgereikt aan 10 vredeshelden PAX, 21 september 2018
CategorieÃ«n: Nederlands journalistNederlands programmamakerNederlands documentairemaker