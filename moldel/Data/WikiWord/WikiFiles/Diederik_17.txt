Diederik Jekel
Naar navigatie springenNaar zoeken springen
Diederik Jekel (Bilthoven, 22 juni 1984) is een Nederlands wetenschapsjournalist en schrijver.

Na het Christelijk Gymnasium Utrecht studeerde Jekel aan de Universiteit Twente en behaalde zijn master in vastestoffysica in 2010. Vanaf dat jaar is hij vaste gast bij wetenschappelijke onderwerpen in De Wereld Draait Door. In 2011 sprak hij op TEDxAmsterdam en werd redacteur van de VPRO-programma's Noorderlicht en Labyrint. Als presentator begon hij bij De Wereld Leert Door (2013). Later presenteerde hij de Nationale Wetenschapsquiz Junior en onderdelen van Zapp Live, De Kennis van Nu, De Kennis van Nu Nieuws en voor National Geographic Channel.

Jekel schreef enkele boeken, columns voor Nrc.next en KIJK en was medescenarioschrijver van de speelfilm Homies. Voor dit scenario ontving hij een Gouden Pen.

Bibliografie
2011: Zeven rampen die niet gaan gebeuren (Kleine boekjes deel 5) ISBN 978-9025438067
2015: Bèta voor alfa's ISBN 978-9049803889
Externe link
Officiële website
Categorie: Nederlands televisiepersoonlijkheid