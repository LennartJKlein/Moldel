Victoria Koblenko
Naar navigatie springen
Naar zoeken springen
Victoria Koblenko
Victoria Koblenko in 2018. Foto: Marcel Krijger
Victoria Koblenko in 2018.
Foto: Marcel Krijger
Algemene informatie
Volledige naam 	Victoria Koblenko
Geboren 	19 december 1980
Geboorteplaats 	Vinnytsja
Land 	Vlag van de Oekraïense Socialistische Sovjetrepubliek Oekraïense SSR
Vlag van Nederland Nederland
Werk
Jaren actief 	2000-heden
Beroep 	Actrice, presentatrice, columnist
(en) IMDb-profiel
Portaal  Portaalicoon   	Film

Victoria Koblenko (Russisch: Виктория Кобленко) (Vinnytsja, Oekraïense SSR, Sovjet-Unie, 19 december 1980) is een Nederlandse actrice, presentatrice en columniste van Oekraïense komaf.
Inhoud

    1 Biografie
        1.1 Vroegere levensloop
        1.2 Carrière
        1.3 Persoonlijk
        1.4 Presentatie
        1.5 Filmografie
        1.6 Televisie
    2 Externe links

Biografie
Vroegere levensloop

Op haar twaalfde verhuisde Koblenko met haar familie naar Nederland, waar ze van 1993 tot en met 1999 een gymnasiumopleiding volgde aan het Krimpenerwaard College. Ondanks haar aanvankelijke onbekendheid met de Nederlandse taal behaalde ze haar diploma in vijf jaar. Al tijdens haar middelbareschooltijd werkte ze mee aan reclamespotjes. Na een succesvolle auditie kreeg Koblenko een rol in Goede tijden, slechte tijden (GTST). Van 14 maart 2000 tot 21 juni 2005 en van 2 april 2010 tot 1 juli 2010 vervulde ze daar de rol van Isabella Kortenaer. Tijdens haar vaste rol in GTST studeerde ze tussen 1999 en 2005 Politicologie en Ruslandkunde aan de Universiteit Leiden. Ruslandkunde maakte ze niet af. In 2008 behaalde ze een diploma voor de studie Politicologie. Door deze achtergrond schoof Victoria regelmatig aan om de situatie in Oekraine te duiden evenals rondom het referendum om het Associatie Verdrag met Oekraine. Ook is ze een veelgevraagd dagvoorzitter tijdens lijsttrekkersdebatten.
Carrière

Koblenko kreeg landelijke bekendheid door haar rol als Isabella Kortenaer in de soapserie Goede tijden, slechte tijden. Tussendoor had ze in 2001 een gastrol in de serie Costa! van BNN en in 2004 in Het Glazen Huis. Ook deed ze in 2005 mee aan het AVRO-programma Wie is de Mol?. In 2004 maakte ze haar filmdebuut met Stille Nacht, geregisseerd door Ineke Houtman naar het scenario van Frank Ketelaar. Deze film, gebaseerd op de verwikkelingen rond de Utrechtse serieverkrachter, ging in première op het Nederlands Film Festival in Utrecht. Daar werd ze uitgeroepen tot de populairste aanstormende actrice van 2004.

In 2006 gingen de films Doodeind en Sl8n8 in première. Daarnaast speelde Koblenko in een productie van het International Film Festival Rotterdam, American Dreams,[1] die op het Hollywood Film Festival de prijs voor de Beste Korte Film in de wacht sleepte. Daarna speelde Victoria in Homies,[2] Huisvrouwen bestaan niet, Fashion Chicks[3] als Fuck de Liefde.[4] Al deze vier films werden bekroond[5] met een Gouden Film. In 2016 was Victoria te zien in de Nederlandse Oscar inzending[6] The Paradise Suite.


Victoria speelde in vele Nederlandse tv series zoals Van God los, Sorry Minister,[7] Bloedverwanten,[8] Centraal Medisch Centrum, Feuten, Van Speijk, Boks, Ninja Nannyen Vuurzee.

In 2007 maakte Koblenko haar debuut in Moskou in de Russische remake van de Nederlandse serie De Erfenis. In 2008 keerde Koblenko terug naar Moskou voor de opnames van de Russische remake van de Nederlandse serie Meiden van de Wit. In 2015 filmde Victoria 60 afleveringen in Moskou voor de serie Blind Date. In 2016 speelde Victoria opnieuw een hoofdrol in de succesvolle Russische komedie[9] Girls don't give up.

In september 2010 maakte Koblenko haar debuut op het toneel, in het stuk Retour Hollandse Spoor van het Nationale Toneel, onder de regie van Johan Doesburg. Ze keerde terug op het toneel in 2019 met de komedie[10] Mijn man begrijpt me niet. De voorstelling tourt tot november 2020 door Nederland.[11]

Victoria begon met presenteren met Shock Doc van Yorin en was naast Angela Groothuizen, Froukje de Both, Gordon en Winston Gerschtanowitz presentator van het Talpa-programma Thuis. In 2008 presenteerde Koblenko het programma Landroof voor de VPRO, en won daarmee in mei 2009 de journalistieke prijs De Tegel voor het meest innovatieve programma. In november 2008 won Landroof al de internationale Prix Italia. In 2014 presenteerde Victoria Spuiten en Slikken. In 2018 maakte ze voor NTR het modeprogramma[12] Het leven is een jurk. Ook maakte ze voor NTR de documentaire[13] over de presidentscampagne van Ksenia Sobtsjak in Rusland, De vrouw die Poetin wil verslaan.

Als columnist schreef Victoria van september 2005 tot januari 2009 wekelijks in het dagblad Metro. Ook heeft Koblenko twee jaar lang wekelijks een column geschreven voor het dagblad Trouw.

In 2013 speelde zij in de videoclip[14] van Verliefd op je moeder van Lil' Kleine en Joelito Cortes.

Koblenko spreekt Russisch, Oekraïens, Nederlands, Engels, Frans en Duits. Ze ontving voor deze gave de Gouden Talenknobbel, een stimuleringsprijs voor meertaligheid, van Van Dale Uitgevers.[15] Ze was ambassadeur van NCDO, een organisatie die zich inzet voor de millenniumdoelstellingen. Sindsdien zet Victoria zich in om bewustwording te vergroten voor duurzame levensstijl. Onlangs voerde ze met Greenpeace campagne tegen plastic afval.[16]

In 2014 deed Koblenko mee aan het zomerseizoen van De Slimste Mens. Victoria was te zien in 24 uur met met Theo Maassen.[17] Voor BNN reed ze met Josje Huisman mee in het programma Gevaarlijkste wegen van de wereld.[18] Eind 2017 was Koblenko te zien in het RTL 5-programma Celebrity City Trip, zij vormde een reiskoppel met Heleen van Royen. In 2018 was Victoria samen met Evgeniy Levchenko te zien in het programma The story of my life.[19] Samen met Tim Coronel en JJ Boske reed Victoria voor Extreme Roadtrip[20] de bekende rally Parijs Dakar.
Persoonlijk

Sinds 2003 heeft Koblenko een relatie met ex-profvoetballer Evgeniy Levchenko. In 2008 ging het stel uit elkaar, om zich een paar jaar later weer te herenigen.[21] Op 8 augustus 2016 werden zij ouders van een zoon.[22][23][24]


Presentatie
Jaar 	Programma
2005 	Shockdok
2006 	Thuis
2007-2008 	Landroof
2008 	De Uitlaatklep
2014 	Spuiten en Slikken
2018 	Het leven is een jurk
Filmografie
Jaar 	Film 	Rol
2004 	Stille Nacht 	Marieke Kopermolen
2006 	American Dreams (short) 	Marina
Doodeind 	Laura
Sl8n8 	Kristel Lodema
2012 	De Club van Sinterklaas & Het Geheim van de Speelgoeddokter 	Nicole
2014 	Homies 	Ivana
2015 	Марш - бросок Охота на охотника 	Ольга
2015 	Fashionchicks 	Victoria Wolff
2016 	The Paradise Suite 	Ana
2017 	Huisvrouwen bestaan niet 	Titia
2019 	F*ck de Liefde 	Cindy
2019 	Righetto 	Ervira
2019 	Whitestar 	Dierenarts
2020 	Alles is zoals het zou moeten zijn 	Danielle
Televisie
Jaar 	Productie 	Rol 	Afleveringen
2000–2005, 2010 	Goede tijden, slechte tijden 	Isabella Kortenaer 	624 afleveringen
2001 	Costa! 	Quirine 	Afl. Zwoele nachten en Natte T-shirts
2004 	Het Glazen Huis 	Danielle 	Afl. Familiebanden
Kees & Co 	Meisje 	Afl. Grote Jongens, Grote Macht
2006 	Van Speijk 	Charmaine 	Afl. Vlam in de pan
Afl. Tweedracht maakt geen macht
Afl. Liefde op het tweede gezicht
Afl. De eerste klap is geen daalder waard
Afl. Waar een wil is en geen weg
Afl. Engelen die vallen en opstaan
Afl. Slaap, kindje, slaap
Afl. Het bloed kruipt niet waar het gaan kan
Afl. Van je familie moet je het niet hebben
Boks 	Anke 	Afl. Vergeten moord
2008-2009 	Сёстры Королевы (Meiden van de Wit) 	Лена (Lena) 	12 afleveringen
2009 	Vuurzee 	Kim van Megen 	12 afleveringen
Sorry Minister 	Tanja de Loo 	Afl. Beheer, beleid & leefbaarheid
2010- 2014 	Bloedverwanten 	Laura van Wieringen 	12 afleveringen
10 afleveringen
10 afleveringen
2011 	Van God Los 	Miranda 	Afl. Reflex
2011 	Sorry Minister 	Tanja 	1 aflevering
2013 	Feuten 	Fleur Haverkamp 	10 afleveringen
2014 	Caps Club 	Birgit 	2 afleveringen
2015 	Meiden van de Herengracht 	Fleur 	2 afleveringen
2015 	В час беды 	Маша (Masha) 	4 afleveringen
2016 	Свидание вслепую (Blind date) 	Василиса (Vasilisa) 	60 afleveringen
2016 	Danni Lowinski 	Ellen Boersma 	2 afleveringen
2016 	Flikken Rotterdam 	Anxhela Bergiri 	Afl. RIP
2016-2018 	Centraal Medisch Centrum 	Dr. Lis van der Laan 	20 afleveringen
2018 	Девочки не сдаются (Girls don't give up) 	Вика (Vika) 	20 afleveringen
2018 	Insomnia 	Dr Burn 	1 aflevering
2019 	Ninja Nanny 	Melani 	2 afleveringen
2019 	Flikken Maastricht 	Aneska 	2 afleveringen
Externe links
	Commons heeft mediabestanden in de categorie Victoria Koblenko.

    (en) Icoontje film Victoria Koblenko in de Internet Movie Database
    Officiële website

Bronnen, noten en/of referenties

https://www.youtube.com/watch?v=TOJkyMQP9I0
https://www.nu.nl/film/3880681/victoria-koblenko-maffiadame-in-komedie-homies.html
https://www.parool.nl/kunst-media/gouden-film-voor-fashion-chicks~b642b7e9/
https://www.rtlboulevard.nl/entertainment/film/artikel/4881681/romantische-komedie-fuck-de-liefde-krijgt-gouden-film
https://www.ad.nl/show/gouden-film-voor-huisvrouwen-bestaan-niet~afafd951/
https://variety.com/2015/film/reviews/the-paradise-suite-review-toronto-film-festival-1201590120/
https://www.youtube.com/watch?v=z4rnoKrza7U
https://www.youtube.com/watch?v=_gFn0yCsFDA
https://ctc.ru/projects/serials/devochki_ne_sdayutsya/video/1-sezon/1-serija/
https://www.margriet.nl/actueel/mijn-man-begrijpt-me-niet/
https://mijnmanbegrijptmeniet.nl/speellijst/
https://www.ntr.nl/Het-Leven-is-een-Jurk/316/detail/Het-Leven-is-een-Jurk/VPWON_1289828
https://www.npostart.nl/de-vrouw-die-poetin-wil-verslaan/POMS_S_NTR_12988831
https://www.youtube.com/watch?v=p_oXN5Zl8ss
Van Dale beloont talenknobbel Victoria Koblenko. RTV Utrecht (24 september 2013). Geraadpleegd op 15 augustus 2016.
https://www.greenpeace.org/nl/natuur/15625/een-plastic-eiland-wat-victoria-koblenko-aantreft-in-de-filipijnen/
https://www.npo3.nl/24-uur-met/VPWON_1210499
https://www.npo3.nl/de-gevaarlijkste-wegen-van-de-wereld/BNN_101378299
https://www.uitzendinggemist.net/aflevering/408395/The_Story_Of_My_Life.html
https://www.rtl.nl/pers/persberichten/nieuw-seizoen-extreme-roadtrip-is-bikkelharde-strijd-van-parijs-naar-dakar/W3vy5igAAEfjQdC3
'Victoria Koblenko weer samen met Evgeniy Levchenko'. nu.nl (23 maart 2015). Geraadpleegd op 15 augustus 2016.
Victoria Koblenko is zwanger van Evgeniy Levchenko. AD (18 april 2016). Geraadpleegd op 15 augustus 2016.
Victoria Koblenko bevallen van zoontje Kiy. De Telegraaf (8 augustus 2016). Geraadpleegd op 15 augustus 2016.

    AD.nl - Victoria Koblenko bevallen van een zoontje 8-8-2016

Categorieën:

    Nederlands filmacteurNederlands acteurNederlands columnistNederlands presentatorOekraïens acteurNederlands stemacteurNederlands televisieacteur