Liesbeth Kamerling
Naar navigatie springen
Naar zoeken springen
Liesbeth Kamerling
Plaats uw zelfgemaakte foto hier
Algemene informatie
Volledige naam 	Liesbeth Frederiek Kamerling
Geboren 	1 december 1975
Geboorteplaats 	Gouda
Land 	Vlag van Nederland Nederland
Werk
Jaren actief 	1999-heden
Beroep 	Actrice
(en) IMDb-profiel
Portaal  Portaalicoon   	Film

Liesbeth Frederiek Kamerling (Gouda, 1 december 1975) is een Nederlands actrice.

Kamerling volgde vwo aan het Coornhert Gymnasium in Gouda, en studeerde daarna onder meer economie en psychologie aan de Universiteit van Amsterdam. Vervolgens begon ze acteerlessen te nemen aan De Trap.

Als actrice speelde ze Daantje Mus in Goede tijden, slechte tijden en in films als Phileine zegt sorry en Science Fiction. In 2007 was ze een van de deelnemers aan de zevende serie van Wie is de Mol? van de AVRO. In de tweede aflevering viel ze af. In 2008 speelde ze in de film Panman, Rhythm of the Palms, de eerste op Sint Maarten opgenomen speelfilm. Tevens heeft ze in dit jaar een rol in de Nederlandse horrorfilm Lenteveld. Ze had ook een hoofdrol in de waargebeurde thriller Stille Nacht, over een Utrechtse verkrachter. In 2012 deed ze mee aan Sterren Springen op Zaterdag, waarin ze tot de halve finale kwam. Kamerling heeft een zus, Anique en twee broers, Kristiaan en Antonie (overleden in 2010) die eveneens acteur was.

Kamerling werd geboren als lid van de Nederland's Patriciaatsfamilie Kamerling en dochter van Anton Frederik August (Freek) Kamerling (1940-2019), oprichter van Dille & Kamille, en jkvr. Wilhelmina Anne Marie (Ammie) van Nispen.[1] Ze is sinds juni 2010 gehuwd met Frans Pahlplatz, met wie ze drie zonen heeft.
Externe links

    Website van Liesbeth Kamerling
    (en) Icoontje film Liesbeth Kamerling in de Internet Movie Database

Bronnen, noten en/of referenties

    Nederland's Patriciaat 93 (2014), p. 66-67.

Categorie:

    Nederlands acteur