Ruben Hein
Naar navigatie springenNaar zoeken springen
Ruben Hein
Bestand:Ruben Hein, photo by Yani Pictures.jpg
Algemene informatie
Volledige naam	Ruben Hein
Geboren	8 juni 1982
Land	Vlag van Nederland Nederland
Werk
Jaren actief	2008-heden
Genre(s)	Jazz
Label(s)	Blue Note
Officiële website
(en) Allmusic-profiel
Portaal  Portaalicoon  	Muziek
Ruben Hein (Nijmegen, 8 juni 1982) is een Nederlandse zanger, pianist en componist.

Biografie
Zanger en pianist Ruben Hein groeit op in een muzikale familie in het zuiden van Nederland in het dorpje Bemmel. Zijn middelbareschooltijd brengt hij door op het Stedelijk Gymnasium Nijmegen. Op jonge leeftijd al is hij geïnteresseerd in artiesten als Ray Charles, Miles Davis, Paul Simon, The Beach Boys en The Beatles.

Blue Note

In de zomer van 2010 tekent Ruben Hein een contract met het jazzlabel Blue Note. In nauwe samenwerking met producenten Stefan Kruger (Zuco 103) en Fons Merkies neemt hij in de GULA studio's in Malmö (Zweden) zijn debuutalbum Loose Fit op, dat op 29 oktober 2010 verschijnt. Vooruitlopend daarop komt op 20 augustus 2010 de eerste single Elephants uit. Sindsdien toert hij met zijn eigen muziek en speelt hij op diverse festivals in binnen- en buitenland, zoals het North Sea Jazz Festival, Eurosonic Noorderslag en het Java Jazz Festival in Jakarta, Indonesië.

In mei 2011 ontmoet Ruben Hein een van zijn grote inspirators Bill Withers tijdens een concert ter gelegenheid van de 40-jarige muziekcarrière van Withers. Tijdens dit concert brengt Ruben onder andere het nummer Ain’t no Sunshine ten gehore, ten overstaan van Withers zelf en een uitverkocht Theater Carré. Achteraf noemt Hein dit “een van de spannendste momenten in mijn leven”.

In oktober 2011 volgt een samenwerking met het Metropole Orkest(onder leiding van Jules Buckley) en singer / songwriter Jonathan Jeremiah, ook in een uitverkocht Carré. Van dit concert wordt een livealbum uitgegeven, getiteld Ruben Hein Live. Daarnaast staat Ruben in december 2011 met Oleta Adams en het Koninklijk Concertgebouw Orkest in het Concertgebouw in Amsterdam.

In 2012 volgt een derde cd, met de titel Revisited. Op deze plaat komt de pianist in Ruben tot zijn recht. Enkele nummers van Loose Fit worden vrij geïnterpreteerd, maar nadrukkelijk zonder zang. De plaat wordt gemaakt met drummer Joost Patocka en bassist Ernst Glerum.

Ruben wordt in 2011 genomineerd voor twee 3FM Award in de categorie Beste Zanger en Beste Nieuwkomer. Ook krijgt hij een nominatie voor de Edison Publieksprijs. In 2012 wint hij een Radio 6 Award in de categorie Beste Soul en wordt hij wederom genomineerd voor een Edison, ditmaal voor de "Live" CD, in de categorie Jazz Vocaal. In 2013 volgt een Radio 6 Award in de categorie Best Man.

Hopscotch en Edison

Op 29 maart 2013 komt zijn vierde album uit, getiteld Hopscotch. Deze plaat is opgenomen in de Electric Monkey Studios in Amsterdam en is geproduceerd door Paul Willemsen (Beans & Fatback), die tevens meespeelt en meeschreef aan het album. De overige bandleden op dit album zijn Jesse van Ruller (gitaar), Hugo den Oudsten (bas) en Bram Hakkens (drums). De eerste single van dit album is getiteld Fool By Morning en komt uit op 5 maart 2013. Voor dit album ontvangt hij in 2013 de Edison-publieksprijs.

In juni 2013 wordt Ruben plotsklaps bekend bij het grote publiek door zijn muzikale bijdrage in het programma "Linda's Zomerweek" met presentatrice Linda de Mol, waarin hij de favoriete nummers van Linda's gasten vertolkte. Dit is zo'n groot succes dat hij ook in 2014 meewerkt aan het programma, dit keer samen met gitarist Paul Willemsen.

FINK en Radioshow

In 2014 en 2015 speelt hij mee als toetsenist bij de Engelse singer-songwriter Fink, zowel op diens album Hard Believer als als toetsenist bij de Europese tournee van Fink. Hierbij verzorgt Ruben ook de achtergrondzang. De band doet concertzalen aan in grote en kleine steden in heel Europa en treedt daarnaast op op een aantal festivals, waaronder Lowlands en het Sziget-festival.

Van 2014 tot en met 2015 heeft Ruben Hein een wekelijkse radioshow "Ruben's Guestlist" op NPO Radio 6.

Everything I Say EP en nieuw album

Na de periode met Fink is Ruben gaan werken aan een nieuw album. In november 2017 is de EP "Everything I Say" uitgekomen als voorloper op het verwachte album wat 'Groundwork Rising' zal heten (verwacht in 2018). Het gelijknamige nummer 'Everything I Say' is tevens de 1e single van dit album. Het album is opgenomen in Studio 150 te Amsterdam. Zoals hij zelf omschrijft is 'Groundwork Rising' een plaat die zo dicht mogelijk bij zijn intuïtie ligt, beïnvloed door artiesten als Radiohead, Thomas Dybdahl, Sufjan Stevens, maar ook Joni Mitchell, Randy Newman en Paul Simon. Fin Greenall en Joeri Saal worden genoemd als executive producers. Daarnaast is er een zeer nauwe band en samenwerking ontstaan met fotografen en videokunstenaars Yani en Jules Bongers, die verantwoordelijk zijn voor het artwork. Samen met hen zijn rondom het album Groundwork Rising 6 video's gemaakt, waarvan "Everything I Say" de eerste is.


Tijdens zijn carrière werkt(e) hij onder anderen samen met Fink, Pete Philly & Perquisite, Oleta Adams, Hans Teeuwen, Benjamin Herman, Ernst Glerum, Leo Blokhuis, Ricky Koole, Trijntje Oosterhuis, Jonathan Jeremiah, het Metropole Orkest, Magnus Tingsek, Renske Taminiau, Lori Lieberman, Jazz Orchestra of The Concertgebouw, José James, Linda de Mol, Waylon, Amsterdam Sinfonietta, New Cool Collective, Wouter Hamel en Kris Berry.

Ruben was een van de gastartiesten tijdens Symphonica in Rosso 2017 in de ZiggoDome waar Simply Red de hoofdartiest was. Enkele jaren daarvoor had hij ook al het voorprogramma van Simply Red verzorgd, destijds ook in de ZiggoDome.

Ruben Hein is deelnemer aan Wie is de Mol? 2018.

Discografie
Albums
[verbergen]Album met eventuele hitnotering(en) in de Nederlandse Album Top 100	Datum van
verschijnen	Datum van
binnenkomst	Hoogste
positie	Aantal
weken	Opmerkingen
Everything I Say EP	2017	
Dressed Up	2014	
A Song For You EP	2013	
Hopscotch	29-03-2013	06-04-2013	48	5*	
Ruben Hein Live	12-10-2011	-			
Revisited	2012	-			
Loose fit	29-10-2010	06-11-2010	16	14*	

Dj's van NPO Radio 6 Soul & Jazz
Jaap Brienen · Vincent Gerhardt · Angelique Houtveen · Pieter Kok · Corné Klijn · Winfried Baijens · Mijke van Wijk · Co de Kloet · Astrid de Jong · Gerard Ekdom · Ruben Hein · Tuffie Vos · Edwin Rutten · Jeroen Kijk in de Vegte · Rudy Mackay · Alfred van de Wege · Giel Beelen · Leo Blokhuis · Dolf Jansen · Frank Jochemsen · Wilfried de Jong

Categorieën: Nederlands zangerNederlands pianist