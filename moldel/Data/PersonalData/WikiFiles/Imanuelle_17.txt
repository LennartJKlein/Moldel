Imanuelle Grives
Naar navigatie springenNaar zoeken springen
Imanuelle Grives
Plaats uw zelfgemaakte foto hier
Algemene informatie
Volledige naam	Imanuelle Jacqueline Ruth Grives
Geboren	Rotterdam, 1 april 1985
Land	Vlag van Nederland Nederland
Werk
Jaren actief	2005–heden
Beroep	actrice
(en) IMDb-profiel
Portaal  Portaalicoon  	Film
Imanuelle Jacqueline Ruth Grives (Rotterdam, 1 april 1985) is een Nederlandse actrice van Surinaamse afkomst.


Inhoud
1	Biografie
1.1	Theater
1.2	Film
2	Filmografie
Biografie
Na de middelbare school volgde ze een opleiding Maatschappelijk Werk en Dienstverlening. Tijdens haar opleiding merkte ze dat ze toch meer wilde doen met acteren. Ze begon daarom te werken als trainingsactrice bij verschillende bureaus.

Theater
In 2005/2006 nam Grives een jaar pauze van de opleiding en ging zij in dienst bij theatergroep "Young Stage". Hier kon ze een jaar lang betaald spelen en haar talenten ontwikkelen, zoals presenteren en het geven van workshops. Vanaf dit moment heeft zij bij meerdere professionele groepen gespeeld, zoals "ALBA theaterhuis" en theatergroep "Siberia". In 2008 won ze met "ALBA" de prijs voor "nieuwsgierigmakend talent" en de "Arend Hauer prijs" op de Theater4daagse.[1] In 2015 werd de toneelklassieker "De vrek" voor het eerst in de Nederlandse theatergeschiedenis uitgevoerd door een geheel Surinaamse/Antilliaanse cast. Grives speelt Marian. Haar tegenspelers waren onder meer Kenneth Herdigein, Rogier Komproe en Sergio Hasselbaink.

Film
In 2009 speelde Grives in de film Carmen van het Noorden naast Tygo Gernandt de rol van extravagante crackhoer. In 2011 was ze te zien als Chanel in de VPRO-kinderserie Dr. Cheezy, als Molly in Mixed Up (NCRV) en als volksvrouw in Mijn avonturen door V. Swchwrm (Flinck Film). In 2010/2011 volgde Grives intensieve spellessen bij "De Jaargang" van Kemna Training.

Grives speelde in 2012 samen met onder meer Jeroen Krabbé, Annet Malherbe en Géza Weisz in de film Alleen maar nette mensen, gebaseerd op het gelijknamige boek van Robert Vuijsje.[2] Ze vertolkte de rol van de "donkere schone" Rowanda, op wie hoofdpersoon David verliefd wordt.[3] Om de rol te kunnen vertolken, kwam Grives vijftien kilo aan.[4] Daarnaast vertolkte Grives in 2012 een gastrol in de politieserie Flikken Maastricht.

Filmografie
Film
Jaar	Productie	Rol	Opmerkingen
2012	Alleen maar nette mensen	Rowanda	
Televisie
Jaar	Productie	Rol	Opmerkingen
2012	Flikken Maastricht	Brenda Mostard	Gastrol
2012	Bloedverwanten	Secretaresse	
2014-	Celblok H	Dorien 'Door' Breeveld	
2014	Expeditie Poolcirkel	Kandidaat	
2015	Vechtershart	Selma Bisschop	
2015	Voetbalmeisjes	Shirley	
Bronnen, noten en/of referenties
 Dirk Monsma: ex Young Stage Imanuelle wint Arend Hauer prijs
 Volkskrant/vk.nl, 1 september 2011: Krabbé in verfilming Alleen maar nette mensen. Opgehaald op 1 september 2011.
 DeOndernemer, 2 september 2011: Krabbé wil controversiële film.
 De Pers/MSM, 2 september 2011: 15 kilo aankomen om Vuijsje te bekoren. Online te bekijken via DePers.nl (pdf).
Categorie: Nederlands acteur