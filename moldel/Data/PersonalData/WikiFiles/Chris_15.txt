Chris Zegers
Naar navigatie springenNaar zoeken springen
Chris Zegers
Chris Zegers in de film De Hel van '63
Chris Zegers in de film De Hel van '63
Volledige naam	Dirk Christiaan Zegers
Geboren	7 februari 1971
Land	Nederland
Bekend van	Yorin Travel, De Hel van '63
(en) IMDb-profiel
Portaal  Portaalicoon  	Media
Dirk Christiaan (Chris) Zegers (Zeist, 7 februari 1971) is een Nederlands acteur, zanger en presentator.


Inhoud
1	Biografie
1.1	Privé
2	Carrière
2.1	Muziek
2.2	Films
2.3	Televisieseries
2.4	Presentator
Biografie
Zegers heeft aan de Rijksuniversiteit Groningen economie gestudeerd. Na zijn afstuderen werkte hij in Singapore als junior consultant voor een Chinees bedrijf. In 1996 werd hij tijdens een vakantie in Nederland gecast voor de toenmalige Heineken-campagne. Dit was zijn eerste aanraking met werk voor de camera en had als gevolg dat hij toneellessen ging volgen en zich inschreef bij een castingbureau. Zijn eerste rol als acteur kreeg hij in de VARA-serie Oppassen!!!. Landelijke bekendheid verwierf hij met de rol van Sasza Nagy, die hij speelde in de serie Onderweg naar Morgen. Daarna was hij te zien in onder andere de televisieseries All Stars, Hartslag, Meiden van De Wit en Van God Los.

In 2004 is hij de winnaar De Nationale IQ Test van BNN.

In 2006 werd hij na Huub Stapel het nieuwe gezicht van pensioenverzekeraar Zwitserleven verzekeringen, waarvoor hij in reclamespotjes speelt. Zegers is ambassadeur van de stichting Dakar Challenge, niet te verwarren met de Dakar Rally die hij reed in 2011.

Chris Zegers is een van de tien deelnemers aan het vijftiende seizoen van het AVRO-programma Wie is de Mol?.

Privé
Zegers heeft relaties gehad met Frédérique Huydts, Wendy van Dijk en Alwien Tulner. In 2011 werd Zegers vader van een zoon[1][2] met zijn vriendin Marije met wie hij sinds 2009 een relatie heeft.

Carrière
Muziek
Zegers speelde sinds de middelbare school in verscheidene bandjes en tekende in 1999 een platencontract bij BMG. Er werden 2 singles uitgebracht, maar die leidden niet tot het gehoopte succes. Toch bleef hij musiceren en sinds 2003 speelt hij in de rockband The Hudson Five. In 2008, 2011, 2012 en 2013 trad Zegers als zangsolist op met het Noord Nederlands Orkest. Tijdens deze theatertournees werd muziek van Pink Floyd en de Beatles klassiek bewerkt. In 1998 maakte Zegers deel uit van de soapband 4Fun

Films
(1998) Het Witte Wief
(2000) De Fûke - Duitse soldaat
(2001) Shaka Zulu - the Citadel - Slavendrijver
(2003) Liever Verliefd - bouwvakker Rob
(2005) Kameleon 2 - Tjeerd Klompsma
(2007) De scheepsjongens van Bontekoe - chirurgijn Langjas
(2009) De Hel van '63 - Kees Ferwerda
(2011) Lotus - Mike
(2012) Alles is familie - Skipper
Televisieseries
Oppassen!!! - Kurt (VARA, 1997)
Onderweg naar Morgen - Sasza Nagy (1997-1999)
All Stars - Philip (1999)
Dok12 - Barend (2001)
Hartslag - Daan Belliot (2002-2004)
Meiden van De Wit - Peter Denteneer (2003, 2005)
Van God Los - Nic Verbist (2012)
Presentator
Yorin Travel/ RTL Travel - Yorin/ RTL 5 (2001-2009)
Chris Zegers Goes U2 - Yorin (2005, eenmalig)
3 op Reis - BNN (2012-heden)
Hit the Road - BNN (2012)
Bronnen, noten en/of referenties
 Chris Zegers wordt vader, NU.nl, 14 juni 2011
 Chris Zegers vader geworden, De Telegraaf, 27 december 2011
Wikimedia Commons	Zie de categorie Chris Zegers van Wikimedia Commons voor mediabestanden over dit onderwerp.
Categorieën: Nederlands acteurNederlands presentator