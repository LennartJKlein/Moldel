Jon van Eerd
Naar navigatie springenNaar zoeken springen
Johannes Martinus Petrus Henricus Elisabeth Coleta van Eerd (Maastricht, 5 september 1960) is een Nederlands acteur, zanger en schrijver.


Inhoud
1	Opleiding en werk
2	Prijzen en nominaties
3	Scripts en Scenario's/eigen werk
4	Toneelstukken/eigen werk
5	Bewerkingen
6	cd's
7	dvd's
8	Externe link
Opleiding en werk
Jon van Eerd studeerde aan de Theaterschool, de Rijksuniversiteit Leiden (Engelse Taal en Letterkunde kandidaats) en aan de Universiteit van Amsterdam (Theaterwetenschap doctoraal 1989). Hij studeerde cum laude af.[1] Zijn tweetaligheid stelde hem al vroegtijdig in staat ook in de Verenigde Staten en Engeland het toneel op te gaan. In 1982 won hij de Internationale Feats prijs voor Best Male Actor voor zijn rol in Equus van Peter Shaffer. In dat zelfde jaar trad hij op met de legendarische zangeres Shirley Bassey.

Van Eerd speelde bij gerenommeerde theatergezelschappen zoals Toneelgroep de Appel o.a. ín Marat/Sade en bij Mickery/Het Gebeuren o.a. in Jij de Stad. Hij begon zijn mogelijkheden voor het lichtere genre te ontwikkelen met de cabareteske programma's Vreemde Trekjes, Bloedlink en Eelt. De rol van Ollie B. Bommel in de musical De Trullenhoedster en de concertreeks Jon van Eerd zingt Stephen Sondheim betekenden zijn doorbraak voor het Nederlandse theater. Musicals als There's No Business Like Show Business en Titanic volgden, maar ook toneelstukken zoals Het Zakkendiner en Omhoog die Stok. Van Eerd was te zien in Nonsens, Lieve Heren en Mamma Mia!. Sinds enige seizoenen ontwikkelt Jon van Eerd zich zowel als acteur in, en schrijver van, komedies en kluchten. Voor het theater bewerkte hij Tel Uit Je Winst (Funny Money) en Oude Nieuwe Vrienden, hij herschreef de Tante van Charlie en schreef De Vlooienmars, Een Rits te Ver en Dubbel Op. Hij leverde bijdragen aan het theaterprogramma Revue?! met o.a. Nelly Frijda en Frans Mulder en schreef het script en de nieuwe liedteksten van De Fabeltjeskrant de Musical.

Voor televisie en film heeft Jon van Eerd in tal van producties gespeeld, zoals Flodder in Amerika, Baantjer, André van Duins Comedy Club, Meiden van De Wit e.v.a. Jon is regelmatig te horen als voice-over in commercials, games en documentaires. Hij heeft leaders en songs ingezongen voor films als Aladdin, The Flintstones, The Mask en De Leeuwenkoning, en leende zijn stem aan tal van personages in de na-synchronisaties van animatie- en live-action films. O.a. Harry Potter, Sjakie en de Chocoladefabriek, Hercules, Mulan, Pokémon, De Teletubbies, Chicken Little, Shrek I, II en III, de Powerpuff Girls, Gnoufs, Charlotte's Web e.v.a. Zijn laatste grote speelfilm is Spiderwick in de rol van Duimeldop/Thimbeltack.

Ondanks het feit dat van Eerd eerste cast was van de Nederlandse versie van de hitmusical Mamma Mia! maakt hij geen deel uit van de oorspronkelijke (live) opnames van de cd. De onderhandelingen met de leden van ABBA over het opnemen van de cd duurden dermate lang dat hij inmiddels de productie had verlaten. Hiermee verloor de cd het predicaat 'Original Cast Recording'.

Nadat bekend werd dat Jos Brink ernstig ziek was, werd van Eerd benaderd om in zijn plaats mee te spelen in het Purper-programma Purper 101, a purrfect performance voor het seizoen 2007/2008. Eigenlijk had Jon van Eerd zich voorgenomen een periode van rust in te lassen en een seizoen lang niet de planken op te gaan, maar nood breekt wet, en dus besloot hij aan dit verzoek van zowel Jos Brink als Frans Mulder te voldoen. Op 10 maart 2008 ging Jon van Eerd met o.a. Tony Neef en Mylène d'Anjou in première met de Broadwayshow 'The World Goes Round'. In het seizoen 2008/2009 zal Jon te zien zijn in de klassieke hilarische komedie van Camoletti, Boeing Boeing naast o.a. Wilbert Gieske en Lone van Roosendaal (Als vervangster van de in Tarzen spelende actrice Chantal Janzen).

Op 1 mei 2007 trouwde Jon van Eerd in het geheim met Ton Fiere. Het paar was toen al bijna vijfentwintig jaar bij elkaar.

In 2009 is hij kandidaat in het Avro tv-programma Wie is de mol?.

Prijzen en nominaties
1982	Prijs	Beste Acteur Equus
96-97	Nominatie	NRC-Publieksprijs	't Gelag
1998	Prijs	Marketeer of the Year Holiday Inn
98-99	Nominatie	NRC-Publieksprijs	Drie keer twee is zes teveel
2000	Nominatie	Beste Hoofdrol	There's no business
2001	Nominatie	Televizierring	Bijbelse verhalen
03-04	Nominatie	Beste Hoofdrol	Nonsens, lieve heren
04-05	Nominatie	NRC-Publieksprijs	De Tante van Charlie
2005 Prijs Theaterprijs De Blauwe Kei De Tante van Charlie
06-07	Nominatie	Toneel Publieksprijs	Dubbel Op
2008 Prijs John Kraaykamp Musical Awards Beste Kleine Musical De Fabeltjeskrant
2009 Nominatie Toneel Publieksprijs Boeing Boeing
Scripts en Scenario's/eigen werk
De Disney Collectie
Bijbelse Verhalen
Revue?! bijdragen
Pearl Harbour documentaire
Holiday Inn bedrijfsfilm
Oranje Boven sitcom
Toneelstukken/eigen werk
De Vlooienmars 1980
Little Do They know 1988
Het Holleweg Mysterie 1989
Little Do They Know, Revisited 1989
Little Did They know 1990
Salomé 1996
Holiday Winn 1996
Vrouwen Allemaal Vrouwen 1997
Stephen Stephen 1998
Peccato Mortale 2000
Tel Uit je Winst! 2002
De Tante van Charlie (gebaseerd op het originele stuk met dezelfde titel) 2004
Een Rits te Ver 2005
Dubbel Op 2006
De Fabeltjeskrant, de musical 2007
Bewerkingen
Hij was 40 en Zij was Blond bewerking van The Seven Year Itch 1987
Naar Maar Raar bewerking van After Magritte 1988
De Koning Sterft bewerking van Le Roi se Meurt 1992
Stilte! bewerking van Noises Off 1996
Tel Uit Je Winst bewerking van Funny Money 2002
De Tante van Charlie (gebaseerd op het originele stuk) 2004
Oude Nieuwe Vrienden bewerking van het oorspronkelijke stuk voor Omroep MAX 2006
Boeing Boeing bewerking van het oorspronkelijke stuk 2008
cd's
We Doen Net Of We Slapen
Ollie B. Bommel en de Trullenhoedster
Teletubbies sing-along
There's No Business Like Showbusiness
Titanic, de musical
De Fabeltjeskrant (de musical)
dvd's
Tel Uit Je Winst
De Tante van Charlie
Een Rits te Ver
Externe link
Officiële site
[bron?]

 Musicalworld - Biografie Jon van Eerd
Categorieën: Nederlands acteurStemacteurZangerNederlands schrijverNederlands toneelregisseur