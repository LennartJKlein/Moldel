Klaas van Kruistum
Naar navigatie springenNaar zoeken springen
Klaas van Kruistum
KlaasvanKruistumJWF10mei2009.jpg
Geboren	6 oktober 1976
Geboorteplaats	Veenendaal
Land	Vlag van Nederland Nederland
Beroep	presentator
Jaren actief	1999-heden
Bekend van	Checkpoint, Zapplive, IJSSTRIJD!, De Gilfactor
Website
(en) IMDb-profiel
Portaal  Portaalicoon  	Media
Klaas van Kruistum (Veenendaal, 6 oktober 1976) is een Nederlandse presentator, die na lange tijd voor de EO gewerkt te hebben, sinds 2014 werkzaam is bij de KRO-NCRV.


Inhoud
1	Biografie en carrière
1.1	Radio
1.2	Televisie
1.3	Persoonlijk
2	Externe link
Biografie en carrière
Van Kruistum was als kind al een bewonderaar van de radio. Hierdoor kwam hij al vroeg terecht bij StiLOK (STIchting Lokale Omroep Kerken), eerst als technicus en later ook presentator van jongerenprogramma's. Hij kwam in het begin van zijn carrière terecht bij Evert ten Ham, die destijds dj was op 3FM. Daar leerde hij de eerste kneepjes van het vak. Niet lang daarna werd hij aangenomen als programmamaker, geluidstechnicus en producer van commercials. Twee jaar daarna besloot hij een heel andere richting in te gaan: hij begon aan de opleiding Verpleegkunde op het hbo te Utrecht. Maar niet lang daarna kwam hij terug bij 3FM met een eigen programma.

Radio
Meer dan 3 jaar lang was Van Kruistum presentator van het radioprogramma X-ion, een onderdeel van Xnoizz, een serie radioprogramma's bij de Evangelische Omroep (EO) op 3FM. Tevens werkte Van Kruistum mee aan GospelFM. Maar na die tijd wilde hij aan iets nieuws beginnen, en vertrok hij naar YAM FM.

Drie jaar later kwam hij weer terug bij de EO, waar hij het radioprogramma Klaas Vaak presenteerde in de nacht van woensdag op donderdag. Ook richtte hij zich op de webradio van EO-Ronduit en had hij vanaf oktober 2005 weer een vaste uitzending op zondagavond, genaamd Ronduit.nl. Sinds 2006 presenteerde Van Kruistum Jouw Weekendfinale! op de zondagavond, in het seizoen 2010-2011 samen met Miranda van Holland. In 2014 stopte Van Kruistum als dj bij 3FM en nam Joram Kaat het stokje over.

Televisie
Ook op televisie is Van Kruistum actief. In 2008 maakt hij zijn debuut als televisiepresentator toen hij Herman Wegter opvolgde bij Omega Code. Hierna volgden programma's als Checkpoint (bekroond met een Gouden Stuiver) en Bestemming Onbekend. Andere programma's die Van Kruistum presenteerde, waren de EO-Jongerendag, De Gilfactor, Retourtje Israël, Voor God en Vaderland, IJSSTRIJD! en Ik kom bij je slapen.

In 2014 stapte Van Kruistum over naar KRO-NCRV. Hier presenteert hij onder andere Zapplive en De Rekenkamer. In 2015 doet hij mee aan Zapp Magic Battle en in 2016 is hij kandidaat in Wie is de Mol?. Door deze overstap zal hij vanaf 2016 het programma Checkpoint niet meer presenteren; Rachel Rosier neemt dit van hem over.

Persoonlijk
Van Kruistum is getrouwd en vader van vier dochters.

Externe link
Officiële website Klaas van Kruistum
Checkpoint
Presentatie:	Klaas van Kruistum (2009-2015) · Rachel Rosier (2016-heden)
Afleveringen:	Seizoen 1 · Seizoen 2 · Seizoen 3 · Seizoen 4 · Seizoen 5 · Seizoen 6 · Seizoen 7 · Seizoen 8 · Seizoen 9 · Seizoen 10 · Seizoen 11 · Seizoen 12 · Seizoen 13 · Seizoen 14 · Seizoen 15 · Seizoen 16 · Seizoen 17
Zie ook:	Checkpoint (8+) (theatervoorstelling) · Checkpoint top 5 (spin-off)
Categorieën: Nederlands presentatorNederlands radio-djChristelijk persoonCheckpoint (televisieprogramma)Quizmaster