Tania Kross
Naar navigatie springenNaar zoeken springen
Tania Kross
Tania Kross - Dutch opera singer.jpg
Algemene informatie
Geboren	Curaçao, 3 augustus 1976
Land	Vlag van Nederland Nederland
Werk
Genre(s)	opera
Beroep	operazangeres
Instrument(en)	zang
Zangstem	mezzosopraan
Officiële website
(en) IMDb-profiel
(en) Allmusic-profiel
Portaal  Portaalicoon  	Muziek
Tania Kross (Curaçao, 3 augustus 1976) is een Nederlands mezzosopraan.


Inhoud
1	Biografie
2	Discografie
3	Prijzen
4	Externe link
Biografie
Tania Kross, geboren op Curaçao, studeerde aan het Utrechts Conservatorium. In het tweede jaar van haar opleiding won zij de eerste prijs van de Stichting Jong Muziektalent. Ze vertegenwoordigde het Koninkrijk der Nederlanden tijdens de BBC Singer of the World Competition in Cardiff. Kross werd door het Concertgebouw verkozen tot "Rising Star" van het seizoen 2004/2005. Ze gaf een recital in de Kleine Zaal van het Concertgebouw en ging op tournee langs de diverse concertzalen van de wereld, onder meer in Parijs, Salzburg, Wenen, Athene, Birmingham, Keulen en Carnegie Hall in New York.

De zangeres werkte mee aan verscheidene operaproducties, onder meer bij de Nationale Reisopera, de Hamburgische Staatsoper en bij de Staatsopera Hannover. In 2007 was ze te horen tijdens de Nederlandse Muziekdagen met een stuk uitgevoerd met het Metropole Orkest. Tania Kross debuteerde in februari 2007 bij de Staatsoper Stuttgart in de rol van Carmen. Sinds 2006 heeft zij in museumgoudA een eigen festival "Krossin'Gouda", waarbij diverse kunstdisciplines elkaar ontmoeten. In 2008 speelt ze Carmen op het jaarlijkse Glyndebourne Opera Festival.

Tania Kross is ambassadeur van Muziek telt!, een initiatief van Muziek Centrum Nederland, het Fonds voor Cultuurparticipatie en van Kunstfactor om "meer muziek te brengen in het leven van kinderen".[1]

In 2012 zong ze tijdens het Gouden Televizier-Ring Gala. Ze zal in 2013 te zien zijn als een van de kandidaten van het AVRO programma Wie is de Mol?.

Discografie
De mezzosopraan heeft drie cd's op haar naam staan. Haar eerste cd is onderscheiden met de Edison Music Awards Publieksprijs.

Corazon: haar debuut-cd met Randal Corsen (piano), Esther Steenbergen (gitaar), Ernst Munneke (piano), Roël Calister (percussie) en het Matangi String Quartet.
J.S. Bach: Mattheus Passie BWV 244 - vertaald in het Nederlands door Jan Rot (met het Residentie Orkest o.l.v. Jos Vermunt en het Residentie Bachkoor)
Arie Antiche (met Marietta Petkova op piano)
Prijzen
Eerste prijs van de Stichting Jong Muziektalent Nederland (1995, 1997 en 1998)
NPS Cultuurprijs (2000)
Eerste prijs Cristina Deutekom Concours (2000)
Externe link
Tania Kross
Noot
 Muziek telt!
Categorieën: Nederlands zangerMezzosopraanOperazanger