Hanna Bervoets
Naar navigatie springenNaar zoeken springen
Hanna Bervoets (Amsterdam, 14 februari 1984) is een Nederlandse schrijfster, journaliste en columniste.

Bervoets behaalde in 2002 haar diploma aan aan het Barlaeus Gymnasium. Daarna volgde zij een bacheloropleiding Media en Cultuur aan de Universiteit van Amsterdam, met als specialisatie Televisie en Populaire Cultuur. In 2008 voltooide zij daarnaast een duale Master Journalistiek en Research, eveneens aan de Universiteit van Amsterdam.

Tijdens haar studie schreef Hanna Bervoets filmrecensies en korte columns over het Amsterdamse uitgaansleven voor stadsmagazine NL20. Daarnaast was zij werkzaam als freelance journaliste voor verschillende kranten en tijdschriften, waaronder Marie Claire, Elsevier Thema, nrc.next, CJP Magazine en Volkskrant Magazine. Sinds 2009 heeft ze tevens een vaste column in Volkskrant Magazine.

Als schrijfster debuteerde Bervoets in 2009 met de roman 'Of Hoe Waarom' (uitgeverij L.J. Veen), waarvoor ze in datzelfde jaar de ScriptPlus HvA Debutant van het Jaar-prijs won.

In 2010 schreef Hanna Bervoets in opdracht van de Haagse toneelgroep Firma MES haar eerste toneelstuk: 'Roes'.

Momenteel werkt Hanna aan haar tweede roman, 'Lieve Céline', die februari 2011 zal verschijnen bij uitgeverij L.J. Veen.

Ook zal Hanna Bervoets begin 2011 te zien zijn in het programma Wie is de mol? als één van de tien kandidaten.

Externe link
Officiële website
Categorieën: Nederlands schrijverNederlands columnistNederlands journalist