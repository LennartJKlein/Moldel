Thomas Cammaert
Naar navigatie springenNaar zoeken springen
Thomas Cammaert
Cammaert in 2015
Cammaert in 2015
Algemene informatie
Geboren	25 april 1984
Geboorteplaats	Antwerpen
Land	Vlag van België België
Werk
Beroep	(musical)acteur
(en) IMDb-profiel
Portaal  Portaalicoon  	Film
Thomas Cammaert (Antwerpen, 25 april 1984) is een Vlaams acteur. Hij is afkomstig uit Ekeren, provincie Antwerpen.

Levensloop
Cammaert studeerde in 2006 af aan de Amsterdamse Toneelschool en Kleinkunstacademie. Hij speelde in de toneelopvoeringen In ademnood richting de dood (2005), Don Carlos (2005), De vrouw van vroeger (2005) en De familie Avenier deel 1 en 2 (2007), deel 3 en 4 (2008). In 2009 speelde hij de rol van Cléante in het toneelstuk De ingebeelde zieke van Molière tijdens De Utrechtse Spelen. In 2011 was hij samen met Kevin Hassing te zien in Bent.

Zijn tv-debuut maakte hij in 2000 in een aflevering van de VTM-serie Spoed. Op 31 oktober 2007 was hij voor het eerst te zien op het grote scherm in de langspeelfilm Vermist van Jan Verheyen. Cammaert speelde ook mee in de film van Paula van der Oest, Tiramisu (2007). In 2010 speelde hij een gastrol in Aspe.

In 2011 speelde Cammaert in de originele cast van de musical Ramses de rol van de jonge Joop Admiraal.[1] In 2012/2013 volgde een rol in HEMA, de musical. In 2013-2014 speelde hij Friso Wiegersma, de jonge geliefde van Wim Sonneveld, in de gelijknamige musical met Tony Neef in de titelrol. Vanaf 11 januari 2014 was hij opnieuw te zien in de rol van Joop Admiraal, maar ditmaal in de bekroonde televisieserie Ramses van de AVRO.

Vanaf augustus 2014 vertolkte Cammaert de rol van Anton in Soldaat van Oranje, die hij van september 2015 tot 29 november 2015 opnieuw speelde.

Seizoen 2014/2015 speelde Cammaert de rol van Berend in Onder de groene hemel, een musical met hits van Boudewijn de Groot en Lennaert Nijgh. Verder was hij eind 2015 te zien zijn in de film Ja, ik wil! als Sam en in de film Publieke Werken als Friedrich Ebert.

Vanaf februari 2016 speelde Cammaert wederom in Soldaat van Oranje, deze keer als alternate in de rol van Erik Hazelhoff Roelfzema.

Vanaf oktober 2016 zal Cammaert te zien zijn in Kogelvis, een productie van het Bellevue lunchtheater in samenwerking met Toneelgroep Oostpool. Vanaf december 2016 tot mei 2017 zal Cammaert dan te zien zijn in de voorstelling De Meiden van Toneelgroep Amsterdam.

Bronnen, noten en/of referenties
 Cast
Categorie: Vlaams acteur