Patrick Stoof
Naar navigatie springenNaar zoeken springen
Patrick Stoof (Tiel, 27 juli 1967) is een Nederlands acteur, tekstschrijver, toneelregisseur en theaterdocent.

Stoof werd geboren op 27 juli 1967 in Tiel. Hij studeerde een jaar aan de Theater Vormings Klas en het jaar daarna werd hij aangenomen op de Amsterdamse Theaterschool, richting Theater-Docent. Als gastregisseur was hij verbonden aan de Academie voor Kleinkunst en maakte onder andere met Plien en Bianca verschillende succesvolle theaterproducties.

In 1998 won hij als cabaretier het Rotterdamse Cameretten met een deel uit zijn soloprogramma Sparren. Na zijn tweede cabaretvoorstelling hield Patrick het theater even voor gezien. Hij ging als tekstschrijver werken voor verschillende tv-programma’s, zoals Kopspijkers en later Koppensnellers. Met enige regelmaat was hij als typetje in het programma te zien.

Daarnaast is Stoof actief als stemacteur en speelde hij verschillende gastrollen op televisie onder andere in Grijpstra en de Gier, Flikken Maastricht en Daar Vliegende Panters. Stoof speelde de rol van Barry in de Net5-serie S1NGLE.

September 2009 kwam Rebuy in de bioscoop, de eerste speelfilm waarin hij de hoofdrol vertolkte.

Verder was hij te zien in aantal nationale en internationale commercials. Voor onder ander McDonald's (winnaar Gouden lamp 2006), KPN Telecom (de Dongel) en UPS (als tegenspeler van Jean Reno).

In 2005 maakte Stoof samen met acteur/muzikant Jonathan Brown onder de naam Evil Twins het Engelstalige LHO: Lee Harvey Oswald, the musical. Na een succesvolle tournee in Nederland werden ze uitgenodigd voor het internationale Fringefestival in Edinburgh, waar ze een maand met veel succes hebben gespeeld.

In 2009 en 2010 was hij te zien in Van Zon op Zaterdag als tv-kok Yan.

Stoof zal begin 2011 te zien zijn in het programma Wie is de Mol? als één van de tien kandidaten.

Categorieën: Nederlands acteurNederlands toneelregisseur