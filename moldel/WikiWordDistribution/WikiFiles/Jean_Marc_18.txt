Jean-Marc van Tol
Naar navigatie springenNaar zoeken springen
Jean-Marc van Tol
Jean-Marc van Tol tijdens het boekenbal in Amsterdam.
Jean-Marc van Tol tijdens het boekenbal in Amsterdam.
Algemene informatie
Geboren	6 juli 1967
Geboorteplaats	Rotterdam
Land	Nederland
Beroep	illustrator, striptekenaar en cartoonist
Werk
Genre	Stripverhaal
Bekende werken	Fokke en Sukke, Strips in Stereo
Uitgeverij	Catullus
Onderscheidingen	Stripschapprijs (2003)
P. Hans Frankfurtherprijs (2006)
Portaal  Portaalicoon  	Literatuur
Jean-Marc van Tol (Rotterdam, 6 juli 1967) is een Nederlands illustrator, striptekenaar en cartoonist.

Van Tol specialiseerde zich bij zijn studie Nederlands in het Middelnederlands en is momenteel werkzaam als freelance striptekenaar. Zijn opdrachten ontvangt hij onder andere van het bedrijfsleven, de reclamewereld, de (semi)-overheid en vanuit de woningcorporatiebranche. Zijn belangrijkste werk is de cartoonreeks Fokke en Sukke, waar hij samen met John Reid en Bastiaan Geleijnse de geestelijk vader van is. Van het drietal is Van Tol degene die de tekeningen maakt. Van Tol wordt wel de 'inkopper' van het team genoemd.

In 2003 wonnen Reid, Geleijnse en Van Tol de Stripschapprijs voor hun gezamenlijke stripwerk (en dan met name Fokke & Sukke).

In 2006 lanceerde Van Tol samen met Gerrit de Jager het boek "Strips in Stereo" waarin zij en Maaike Hartjes, Hanco Kolk, Erik Kriek, Dick Matena, Peter Pontiac, Mark Retera, Barbara Stok, Joost Swarte, Thé Tjong King, Typex en Henk Kuijpers een stripversie maakten van een lied van een Nederlandse artiest. Bij de presentatie hiervan op 11 maart 2006 in Paradiso werden de originele nummers ten gehore gebracht. Het boek kreeg goede kritieken, werd meermalen herdrukt en Van Tol en Gerrit de Jager ontvingen later dat jaar tijdens De Stripdagen 2006 de P. Hans Frankfurtherprijs voor dit bijzondere project.

Sinds 1 januari 2007 is Jean-Marc van Tol zijn uitgeverij begonnen, Catullus. De naam is ontstaan uit het pseudoniem waarmee hij 1989 de kerstprijsvraag van Propria Cures won.[1]

Daarnaast tekent Van Tol ook elke week de strip Kort en Triest in de jongerenkrant 7Days. Van Kort en Triest zijn inmiddels twee stripalbums uit, 'Verdwaald' en 'Opgepeuzeld'.

In 2011 presenteerde Van Tol bij de VPRO het televisieprogramma 'Beeldverhaal', waarin hij een overzicht gaf van diverse stromingen en belangrijke personen uit de geschiedenis van het stripverhaal.

In 2018 is Van Tol deelnemer aan Wie is de mol?.

Bronnen, noten en/of referenties
Interview met Jean-Marc van Tol op Campus TV
 Over Catullus, informatie op de site van de uitgeverij
Categorieën: Nederlands cartoonistNederlands illustratorNederlands stripauteur