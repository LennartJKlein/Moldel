Viktor Brand
Naar navigatie springenNaar zoeken springen
Viktor Carel Brand (Deventer, 19 februari 1971) is een Nederlands presentator bij SBS 6. Tot 2012 werkte hij bij het programma Shownieuws. Hij is invaller bij het programma De 25.


Inhoud
1	Biografie
1.1	So You Wanna Be a Popstar
2	Carrière
2.1	Tv-werkzaamheden
2.2	Shownieuws
2.3	2011 en verder
2.4	Overige tv-klussen
3	Externe link
Biografie
Na een opleiding vertaler/tolk in Maastricht en een opleiding journalistiek aan de School of Media in Zwolle wilde Brand iets met televisie gaan doen. Hij kwam eerst bij de sportredactie van RTL 4 en presenteerde verder Tennis Report, samen met Celeste van Beek. Na een aantal verhuizingen van sportredactie naar sportredactie belandde hij bij Sport 7.

So You Wanna Be a Popstar
In 2007 deed Brand mee aan het programma So You Wanna Be a Popstar op SBS 6. Hij kwam rechtstreeks in de halve finale terecht en stond vijf keer in de sing-off, het meeste van alle deelnemers. Op 12 mei verloor hij de sing-off van Erik Hulzebosch en werd uiteindelijk derde.

Carrière
Tv-werkzaamheden
Via Hart van Nederland en Het Nieuws kwam Brand in aanraking met presenteren. Hij presenteerde in 1997 bij RTL 4 het programma Tennis Report, dat in 1998 bij SBS 6 een vervolg kreeg onder de naam Game Set and Match. Later ging Brand bij SBS 6 ook andere programma's presenteren, zoals Temptation Island, Red Bull Air Race, Formule 1 en voetbal.

In 2008 presenteerde Brand, samen met Gerard Joling, het programma Holland's Got Talent. Hierin was hij bij de audities in Hilversum achter de schermen actief en interviewde hij de kandidaten. In het voorjaar van 2009 en 2010 presenteerde Brand het satirische programma 'Lachend het jaar in!'. Verder presenteerde hij de verbouwingswedstrijd 'Verbouwers XXL'.

Shownieuws
Brand presenteerde van maart 2003 tot en met september 2012 de vroege editie van Shownieuws. Door de jaren heen vormde hij met onder anderen Gerard Joling, Patty Brard en Evert Santegoeds een presentatieduo. Na de vernieuwingsslag die de nieuwe directie van SBS maakte bij Shownieuws en Hart van Nederland keerde Brand niet meer terug als presentator. Op vrijdag 14 september 2012 nam hij afscheid.

2011 en verder
Eind 2011 zette SBS 6 Brand in voor de primetime-programmering. Elke woensdagavond was hij te zien met de tv-show Wat zou jij doen met die poen?. Brand gaf kandidaten de kans om 10.000 euro uit te geven. Zij moesten dan echter wel een origineel plan voorleggen aan de drie panelleden Saar Koningsberger, Hans Kraay jr. en Dennis van der Geest. Brand ving de zenuwachtige deelnemers op.

In 2011 presenteerde hij het muzikale Staatsloterij Oudejaarsfeest samen met Tooske Ragas. Hoofdgast van die avond was VanVelzen. Ook in 2012 ligt de presentatie van het evenement in handen van Brand & Ragas. Verder presenteerde hij tussen 2010 en 2013 meerdere seizoenen van het woonprogramma 'Huizenjacht'. In het najaar van 2012 presenteerde hij het programma 'Omdat ik aan je denk', waarin hij spontane gesprekken voerde met mensen op straat aan de hand van een ansichtkaart.

In 2012 presenteerde Brand het programma De Ideale Zaterdagavond. Elke week kijkt hij bij twee bekende Nederlanders thuis naar voor hun memorabele tv-momenten. Brand zelf neemt een bloopertape mee van de bekendheid in kwestie om even lekker te lachen. Viktor is onder meer langs geweest bij Frans Bauer, Lucille Werner, Jan Smit en Marijke Helwegen.

Vanaf 31 maart presenteerde Brand samen met Tooske Ragas Je Idool op het Spoor. Hierin namen twee teams het wekelijks tegen elkaar op om hun grootste droom te laten uitkomen: een privéoptreden van hun favoriete artiest. Aan het programma deden onder anderen Gers Pardoel, LA The Voices en Nick en Simon mee. In het voorjaar van 2015 is Brand te zien in het vijftiende seizoen van Wie is de Mol?.

Overige tv-klussen
23 februari 2008 en 20 februari 2009: te gast in het programma De Nieuwe Uri Geller, waarin hij assisteerde bij bepaalde acts.
15 november 2008: presentatie van Het Nationaal Verkeersexamen, met Tooske Ragas.
Invaller tijdens zwangerschap van Ellemieke Vermolen en in 2011 en 2012 voor Vivian Reijs, bij het programma De 25.
Externe link
Persoonlijke website
Categorie: Nederlands presentator