Maarten van der Weijden
Naar navigatie springenNaar zoeken springen
Maarten van der Weijden
Maarten van der Weijden (2008-08-25).jpg
Persoonlijke informatie
Volledige naam	Maarten van der Weijden
Geboortedatum	31 maart 1981
Geboorteplaats	Alkmaar
Lengte	2,02 m
Gewicht	93 kg
Sportieve informatie
Discipline	zwemmen
Trainer/coach	Marcel Wouda [1]
Eerste titel	Nederlands kampioen 1500 m vrij 1998
Olympische Spelen	Goud - 2008
10 km openwaterzwemmen
Portaal  Portaalicoon  	Sport
Maarten van der Weijden (Alkmaar, 31 maart 1981) is een voormalige Nederlandse zwemmer. Hij is olympisch kampioen en wereldkampioen bij het openwaterzwemmen. Indoor behaalde hij diverse nationale titels. Tijdens het jaarlijkse sportgala, waar hij sportman van het jaar werd, kondigde hij zijn afscheid aan: "Aan al het moois komt een einde".


Inhoud
1	Biografie
2	Titels
3	Nederlandse records
4	Persoonlijke records
5	Belangrijkste prestaties
6	Externe links
Biografie
Van der Weijden was in zijn jeugd al een talentvol zwemmer. Tijdens de NK in 1998 won hij zijn eerste gouden medaille op de 1500 meter. In 1999 won hij er twee (de 400 en de 1500 meter) en in 2000 drie (400, 800 en 1500m). In datzelfde jaar werd hij bij het WK open water in Hawaï negende.

Begin 2001 kreeg hij, na voor vreemde klachten als dubbelzien en benauwdheid te zijn onderzocht, te horen dat hij acute lymfatische leukemie had. Hij verbleef een half jaar in het ziekenhuis en onderging vier chemokuren en een stamceltransplantatie. Uiteindelijk duurde het hele proces ruim twee jaar. Na vier jaar werd hij uiteindelijk volledig genezen verklaard.

Hij pakte het zwemmen weer op en werd meteen Nederlands kampioen op de 800 m vrije slag. Ook zwom hij in 2004 in een recordtijd van 4:20.48 uur het IJsselmeer over. Met deze actie zamelde hij 20.000 euro in voor de KWF Kankerbestrijding. Op de Europese kampioenschappen behaalde hij voor het eerst een medaille bij een titeltoernooi: zilver op de 10 km. Dat jaar sloot hij ook succesvol zijn wiskundestudie af met een bachelor-diploma.

In 2006 stapte Van der Weijden op initiatief van Pieter van den Hoogenband over naar het Nationaal Zweminstituut Eindhoven. Op 16 februari 2008 verbeterde hij het Nederlands record op de 5 km naar 54 minuten en zes seconden. Hij bleef hiermee zes seconden onder zijn eigen oude Nederlands record van een jaar eerder. Bij de Europese kampioenschappen behaalde hij zijn eerste medaille bij een titeltoernooi. Op de 10 km openwater werd het een zilveren medaille.

Op het WK zwemmen 2008 in Sevilla won hij een bronzen medaille bij het onderdeel 5 km openwater zwemmen en een gouden medaille bij het 25 km openwaterzwemmen. Op de 10 km werd hij vierde, waarmee hij zich kwalificeerde voor de Olympische Spelen van 2008 in Peking. Op 12 mei 2008 was hij te gast bij het televisieprogramma Holland Sport en vertelde hierbij hoe hij ter voorbereiding voor de Spelen het grootste gedeelte van zijn tijd doorbrengt in een zogenaamde "hoogtetent".[2]

Op 21 augustus 2008 won hij op de Olympische Spelen in Peking het goud op de 10 km openwaterzwemmen. Hij pakte deze Olympische titel in een tijd van 1:51.51,6.[3] Op 24 augustus 2008 mocht hij tijdens de sluitingsceremonie van de Olympische Spelen de vlag dragen namens Nederland.

Op 16 december 2008 maakte Van der Weijden bekend te stoppen met zwemmen. Hij zei dit tijdens zijn speech die hij gaf toen hij tot Sportman van het Jaar 2008 was uitgeroepen: "Nu ik heb kunnen laten zien wat er allemaal mogelijk is na kanker, is de cirkel rond". Hij gaf aan geen slaaf meer te willen zijn van zijn eigen prestatiedrang. Hij blijft zich inzetten voor de strijd tegen kanker.

Van der Weijden bracht eind augustus 2009 een autobiografie uit, getiteld BETER. Het boek belandde vrijwel direct in de boeken-toptien.[4]

Vanaf januari 2012 is hij te zien in het avro-programma Wie is de Mol?.

Titels

Van der Weijden signeert zijn boek "BETER", oktober 2009
Olympisch kampioen 10 km open water - 2008
Wereldkampioen 25 km open water - 2008
Nederlands kampioen 400 m vrij - 2000
Nederlands kampioen 800 m vrij - 2003, 2004
Nederlands kampioen 1500 m vrij - 1998, 1999, 2000, 2003
Nederlands kampioen korte baan 400 m vrij - 1999, 2005
Nederlands kampioen korte baan 1500 m vrij - 1998
Nederlands kampioen open water 5 km - 2000
Nederlands kampioen open water marathon - 2004
Nederlandse records
5000 m - 54,12.23 (Eindhoven, 5 januari 2007)
1500 m - 14,59.15 (Triëst, 10 december 2005)
Persoonlijke records
Onderdeel	Tijd 25 m bad	Tijd 50 m bad
400 m vrije slag	3.51,94	4.02,50
800 m vrije slag	8.00,11	8.16,28
1500 m vrije slag	14.59,13	15.41,07
400 m wisselslag	4.28,32	–
Belangrijkste prestaties
1997

8e EYOD in Lissabon 200 m vrij
8e EYOD in Lissabon 400 m vrij
1998

Goud NK 1500 m vrij.
1999

Goud NK 400 m vrij en 1500 m vrij.
8e EK jeugd in Moskou 400 m individual medley
9e EK jeugd in Moskou 400 m vrij
10e EK jeugd in Moskou 1500 m vrij
2000

Goud NK 400 m vrij, 1500 m vrij en 5 km open water.
10e WK in Honolulu 5 km open water
9e WK in Honolulu 10 km open water
2001 en 2002

Geen resultaten vanwege zijn ziekte en de behandeling
2003

Goud NK 800 m vrij en 1500 m vrij.
16e WK in Barcelona 5 km open water
15e WK in Barcelona 10 km open water
2004

Goud NK 800 m vrij.
Goud IJsselmeermarathon Stavoren - Medemblik 25 km open water
7e WK in Dubai 25 km open water
7e WK in Dubai 10 km open water
12e EK in Wenen 1500 m vrij
Nederlands record 800 m vrij
2005

Goud NK 400 m vrij en 1500 m vrij.
Goud Wereldbeker in Caïro 10 km open water
Goud Wereldbeker in Fujeirah 10 km open water
Goud Wereldbeker in Dubai 10 km open water
5e WK in Montréal 10 km open water
6e WK in Montréal 25 km open water
12e EK korte baan in Triëst 1500 m vrij
Nederlands record 1500 m vrij
2006

Zilver EK in Boedapest-Balaton 10 km open water.
8e EK in Boedapest-Balaton 25 km open water.
5e WK 10 km open water
6e WK 25 km open water
2007

7e WK 10 km open water
Nederlands record 5000 m
2008

Brons WK 5 km open water.
4e WK 10 km open water
Goud WK 25 km open water.
Goud Olympische Zomerspelen 10 km open water.
Externe links
Officiële website Maarten van der Weijden
(en) Profiel van Maarten van der Weijden op sports-reference.com
Weijden, Maarten van der - Beter ISBN 9789026322587 Uitgeverij AMBO
Olympisch kampioen	Logo van de Olympische Spelen
Pictogram zwemmenZwemmen: 10 km open water
2008: Maarten van der Weijden · 2012: Oussama Mellouli · 2016: Ferry Weertman

<span title="Voor deze uitspraak is een bronvermelding gewenst. Motivering:

↑ wie is wie, nationaalzweminstituuteindhoven.nl
 Holland Sport 12 mei 2008 vanaf 28:30
 Vijfde goud is binnen, , 21 augustus 2008
 Van der Weijden wil geen slaaf meer zijn, NOC*NSF, 16 december 2008
">[bron?]

Categorieën: Nederlands olympisch kampioenNederlands zwemmer