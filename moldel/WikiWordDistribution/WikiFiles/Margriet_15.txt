Margriet van der Linden
Naar navigatie springenNaar zoeken springen
Bestand:Margriet-vd-linden-journalist-1389969018.jpg
Margriet van der Linden.
Margriet van der Linden (Nieuw-Lekkerland, 31 januari 1970) is een Nederlandse journaliste. Van september 2008 tot oktober 2013 was zij hoofdredactrice van het feministische tijdschrift Opzij. In de zomer van 2009 presenteerde zij het VPRO-programma Zomergasten.

Vorming
Van der Linden groeide op in een Gereformeerde Bondsgezin in Ridderkerk. Dit nogal opzichzelfstaande orthodox-protestantse milieu stond haar niet aan, al jong kwam ze in opstand tegen de Bijbelse rolverdeling tussen vrouw en man.

Journalist
Omdat ze zich wilde bevrijden van haar streng-gereformeerde omgeving en haar vleugels wilde uitslaan, toonde ze reeds vroeg interesse in een baan als journalist. Na de havo te hebben gevolgd aan de reformatorische middelbare school Guido de Brès in Rotterdam, bekwaamde ze zich daarom van 1988 tot 1992 in de journalistiek aan de Evangelische School voor Journalistiek (destijds gevestigd in Amersfoort). Na afloop werkte ze als redacteur bij het Nieuw Israelietisch Weekblad, De ronde van Witteman en RTL Nieuws, en als presentatrice bij 5 in het Land van RTL 5.

Van 1998 tot 2001 was ze voor onder andere de actualiteitenrubriek Twee Vandaag van de TROS en de nieuwsrubrieken van SBS 6 en NET 5 freelance correspondent in de Verenigde Staten, met als standplaats New York. Van 2001 tot 2004 deed ze freelance presentaties bij de lokale omroepen AT5 en RTV Noord-Holland.

Van 2002 tot 2007 was Van der Linden voor de eerste keer hoofdredactrice en wel van het vrouwenblad Blvd. Daarnaast was ze van 2005 tot 2008 presentatrice bij BNR Nieuwsradio en trad ze op als interviewer ('spraakmaker') bij de televisiezender Het Gesprek. Per 1 september 2008 volgde ze Cisca Dresselhuys op als hoofdredactrice van Opzij. Ze schreef ook columns in dagblad De Pers. In de zomer van 2009 presenteerde ze op de zondagavonden een zesdelige interviewserie van het televisieprogramma Zomergasten van de VPRO. Begin 2014 behaalde ze top 3 van De Slimste Mens.

Persoonlijk
Margriet van der Linden woont in Amsterdam en is sinds 2010 getrouwd met Kitty Kooring.

Bronnen, noten en/of referenties
Margriet van der Linden, Opzij
Margriet van der Linden: Eigengereid boegbeeld van het feminisme, de Volkskrant, 20 januari 2009
Categorieën: Nederlands feministNederlands columnistNederlands journalistNederlands presentatorNederlands radiopresentator