Rik van de Westelaken
Naar navigatie springenNaar zoeken springen
Rik van de Westelaken
Rik van de Westelaken in 1999
Rik van de Westelaken in 1999
Volledige naam	Hendrik Peter Johan van de Westelaken
Geboren	22 april 1971
Land	Vlag van Nederland Nederland
Beroep	televisiepresentator
Jaren actief	1999 - heden
Bekend van	NOS Journaal
(en) IMDb-profiel
Portaal  Portaalicoon  	Media
Hendrik Peter Johan (Rik) van de Westelaken (Vlaardingen, 22 april 1971) is een Nederlands verslaggever en nieuwslezer.

Levensloop
Van de Westelaken groeide op in Maassluis, Hoogblokland en Uden als de oudste van drie kinderen. Hij volgde het vwo in Uden, behaalde daarna de propedeuse Bestuurskunde aan de Rijksuniversiteit Leiden en studeerde vervolgens Communicatiewetenschap aan de Universiteit van Amsterdam waar hij afstudeerde in 1996. In Leiden is hij voorzitter geweest van het dispuut AquaVite, onderdeel van de ALSV Quintus. Rik van de Westelaken begon zijn carrière op 17 jarige leeftijd bij omroep Kersenland (later Skyline RTV)in Uden. Hierna werkte hij tot 1999 voor de Amsterdamse lokale omroep AT5 op de nieuwsredactie als redacteur, verslaggever en presentator. Hierna ging hij naar NOS waar hij werkt als verslaggever en presentator van het NOS Journaal.

Van de Westelaken valt ook af en toe in bij de journaaluitzending van 20.00 uur. Incidenteel geeft Van de Westelaken, evenals collega Jeroen Overbeek les op de School voor de Journalistiek in Utrecht.

Sinds eind september 2010 is Rik van de Westelaken ook invalpresentator bij het Radio 1 Journaal. Hij is in 2007 genomineerd geweest als "Best Geklede Man" door het tijdschrift Esquire. In 2008 werd hij, terwijl hij in Peking was voor de verslaggeving van de Paralympische Zomerspelen 2008, getroffen door een bacteriële infectie. Hij was daardoor geruime tijd uit de running. In februari 2009 begon hij weer als presentator bij het NOS Journaal.

Tijdens de Olympische Zomerspelen 2012, presenteerde hij vaak 's middags en 's avonds de nieuwsbulletins op Nederland 2. Tussendoor presenteerde hij flitsjournaals op Nederland 1.

In 2014 presenteerde Rik veel speciale uitzendingen voor de NOS: de begrafenis van Nelson Mandela, de Nucleair Security Summit in Den Haag, het bezoek van Obama aan Amsterdam en de dag van Nationale rouw. Ook presenteerde hij 18 uur lang de grote Giro555-actie 'Stop Ebola' van de Samenwerkende Hulp Organisaties op vrijdag 28 november op NPO1.

In 2015 zal Van de Westelaken te zien zijn als één van de deelnemers aan het vijftiende seizoen van Wie is de Mol?.

Trivia
Van de Westelaken is in 2012 voorzitter van de jury van de Gouden Strop, de prijs voor het beste spannende Nederlandstalige boek.
In 2011 maakte de zangeres Anneke van Giersbergen via Twitter bekend dat haar liedje 'Pearly' over haar favoriete nieuwspresentator Rik van de Westelaken gaat.
Van de Westelaken speelde zichzelf in de speelfilms Zomerhitte (2008) en Spion van Oranje (2009).
In 2011 liep Van de Westelaken kort stage bij CNN.
In 2013 zat Van de Westelaken in de jury voor de Jos Brink Prijs,de homo-emancipatieprijs die in 2008 door de Nederlandse rijksoverheid in het leven is geroepen.
In 2014 is Rik de stem van het luisterboek "Oud worden zonder het te zijn" van Rudi Westendorp en 'De tweede november' van Thomas Ross.
Rik presenteerde het allereerste AHC Studenten Songfestival, in 1993 in Leiden. Winnaar werd de toen nog onbekende Guus Meeuwis en Vagant met "Levensecht" - later een nummer 1-hit onder de naam 'Het is een nacht".
Externe link
Profiel Rik van de Westelaken op over.de.nos.nl
Profiel Rik van de Westelaken op oude website NOS
Categorieën: Nederlands presentatorNederlands nieuwslezer