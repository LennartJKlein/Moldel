Ellie Lust
Naar navigatie springenNaar zoeken springen
Ellie Lust
Plaats uw zelfgemaakte foto hier
Algemene informatie
Geboren	Amsterdam, 17 september 1966
Nationaliteit	Vlag van Nederland Nederland
Beroep	Politiewoordvoerder Amsterdam-Amstelland[1]
Ellie Lust (Amsterdam, 17 september 1966 [bron?]) is woordvoerder van de politie in Amsterdam en is daarmee regelmatig te zien in nieuwsitems en in Opsporing Verzocht.

Lust werd met haar tweelingzus geboren als dochter van een melkboer en groeide op in Oostzaan. Ze volgde het VWO op het Zaanlands Lyceum. Van 1987 tot 1989 doorliep ze de Politieacademie in Amsterdam[2] die ze combineerde met haar carrière als volleybalster van diverse topclubs binnen Nederland waaronder SV Dynamo en het nationale team. In 1998 brak ze echter haar carrière af wegens persoonlijke omstandigheden.[3] Bij de politie werkte ze als wijkagent in zes verschillende wijkteams. Haar eerste optreden als politiewoordvoerster in een opsporingprogramma was in Ter plaatse op RTV Noord-Holland. Later verscheen ze ook bij AT5 en sinds 2007 kreeg ze landelijke bekendheid bij Opsporing Verzocht en in het NOS-journaal.

Tijdens haar carriere heeft Lust zich ingezet voor een rechtvaardige plek binnen de maatschappij voor homoseksuelen. Zij werd voorzitter van het initiatief 'Roze in Blauw'. Ook verleende ze haar medewerking aan een documentaire Proud to be your Friend van Chris Belloni, waarbij Lust en andere leden van Roze in Blauw werden gevolgd.

Lust is getrouwd. In 2015 werd aangekondigd dat zij in 2016 zal optreden als deelnemer van Wie is de Mol?.

Externe links
Interview, deel 1
Interview, deel 2
Bronnen, noten en/of referenties
 Ellie Lust linkedin.com
 Bron: Lust's LinkedIn profiel
 ‘Je komt streng over, maar ik vind je lief ’ ‘Leg nú die bijl neer, of ik schiet je dood’ nrc.nl/handelsblad
Categorie: Nederlands politiefunctionaris