Art Rooijakkers
Naar navigatie springenNaar zoeken springen
Art Rooijakkers
Plaats uw zelfgemaakte foto hier
Geboren	29 augustus 1976
Land	Nederland
(en) IMDb-profiel
Portaal  Portaalicoon  	Media
Art Rooijakkers (Geldrop, 29 augustus 1976) is een Nederlands tv-presentator.

Na een afgebroken studie bedrijfskunde aan de Erasmus Universiteit in Rotterdam, studeerde Rooijakkers aan de Academie voor Journalistiek in Tilburg. Zijn televisiecarrière begon bij de actualiteitenrubriek NOVA waar hij als jongste verslaggever ooit werd aangenomen. Bij NOVA maakte hij onderwerpen in binnen- en buitenland. Ook werkte Rooijakkers als verslaggever bij de lokale Amsterdamse stadsomroep AT5. In 2001 ontving hij het "Gouden Tapeje", een aanmoedingsprijs voor jonge journalisten, uitgeloofd door het Genootschap der Hoofdredacteuren. Deze prijs kreeg hij voor een reportage over de gevolgen van de wachtlijsten voor dementerende ouderen in Nederland, uitgezonden door NOVA.

Na een jaar in Spanje gewoond en gewerkt te hebben ging hij als reporter aan de slag bij het realityprogramma Expeditie Robinson. Na een tussenstap als verslaggever bij het NPS-kunstprogramma TV3, werd Rooijakkers gevraagd als presentator/eindredacteur van Peking Express.

Sinds 2006 werkte hij ook achter de schermen bij Net5 als eindredacteur van o.a. Het Blok, Hartstocht en Model in 1 dag.

Najaar 2007 presenteerde hij drie programma's op Net5: Als de vrouw van huis is waarin de mannen van het dorpje Heusden-Vesting het een week lang zonder hun vrouwen moesten zien te redden, Gezond Weer Op waarin hij gesprekken voerde met bezoekers en patiënten in de centrale hal van het AMC in Amsterdam en Outback Jack, waarin meisjes uit Nederland en België in de Australische Outback op zoek gaan naar liefde.

In het voorjaar van 2008 speelde Rooijakkers als gastacteur in een aflevering van de drama-serie Julia's Tango, opgenomen in Buenos Aires. Najaar 2008 presenteerde hij samen met Katja Schuurman het ideële reisprogramma Return to Sender.

In 2009 presenteerde hij, samen met Waldemar Torenstra en Froukje Jansen, een maand lang De zomer draait door, een zomerse variant op het programma De Wereld Draait Door.

Najaar 2009 was Rooijakkers te zien op Net5 als presentator van het programma De Spaanse Droom waarin enkele stellen strijden om een bed en breakfast in het zonnige zuiden; opvolger van het succesvolle De Italiaanse Droom op Nederland 1.

In 2011 zal Art Rooijakkers te zien zijn in Wie is de mol? als kandidaat.

Werk
Televisie
AT5-nieuws
NOVA
TV3
Peking Express (sinds seizoen 2)
Terra Incognita, die hij beiden samen met Roos Van Acker presenteerde.
Gezond weer op
Als de Vrouw van Huis Is...
Outback Jack
Return to Sender
De Spaanse Droom
De Zomer Draait Door samen met Froukje Jansen
Radio
In augustus 2006 presenteerde hij het ochtendprogramma van Caz! als vervanger van Jeroen Kijk in de Vegte.
Categorie: Nederlands presentator