Martine Sandifort
Naar navigatie springenNaar zoeken springen
Martine Sandifort
Plaats uw zelfgemaakte foto hier
Algemene informatie
Volledige naam	Martine Sandifort
Geboren	17 mei 1970
Geboorteland	Vlag van Nederland Nederland
Beroep(en)	Cabaretière 
Actrice
Jaren actief	2000 - heden
Programma's	Alex en Martine
Officiële website
(en) IMDb-profiel
Portaal  Portaalicoon  	Kunst & Cultuur
Martine Sandifort (Delft, 17 mei 1970) is een Nederlands kleinkunstenares. Ze is afgestudeerd aan de Amsterdamse Academie voor Kleinkunst.

In 1997 maakte ze deel uit van het ensemble van de musical Heerlijk duurt het langst.

Loopbaan
Vanaf 2000 was Sandifort de helft van het duo Alex en Martine. De andere helft heet Alex Klaasen. De twee waren in 2000 winnaars van Cameretten en kregen in 2001 de Pall Mall Exportprijs toegekend. Intussen vergaarde Martine ook enige bekendheid met het VPRO-jeugdprogramma Toscane, waarin ze de pizzabezorgster Latoya speelt. Ze was ook verslaggeefster van het Sinterklaasjournaal in 2001. Ze speelde Ilona Waaihout.

In mei 2002 ging het eerste avondvullende programma van Alex en Martine, Volgend jaar lach je d'r om, in première.

Eind januari 2003 werd het Sandifort, in de woorden van haar management, "allemaal iets te veel". De resterende voorstellingen van Volgend jaar lach je d'r om werden wegens ziekte van Sandifort afgelast en het theaterduo Alex en Martine hield op te bestaan.

Sandifort maakte in mei 2003 haar comeback met een bijdrage aan het televisieprogramma Kopspijkers. Ze imiteerde daarin de door sipheid geplaagde prinses Margarita. Vanaf dat moment trad ze regelmatig op in Kopspijkers. In dat programma was in maart 2004 een reünie van Alex en Martine te zien: ze traden op als Marco Borsato en Trijntje Oosterhuis. Korte tijd later volgde de aankondiging dat Volgend jaar lach je d'r om in 2005 opnieuw in de theaters te zien zou zijn.

Sandifort sprak in 2004 de stem in van de duif Dollie in de filmversie van Pluk van de Petteflet. In 2010 had ze een rol in Van Zon op Zaterdag. Ze is verder regelmatig te zien in Koefnoen.

In 2011 speelde Sandifort psychiater van de sterren Ellen Goedkoop in het VARA-amusementsprogramma Dr. Ellen. Het programma is een vervolg op het in TV Lab 2010 uitgezonden Op de bank.

In het theaterseizoen 2012-2013 toerde ze samen met Remko Vrijdag langs de Nederlandse theaters met het theaterprogramma 'Hulphond'.

Vanaf 2013 presenteert ze de Schooltv-weekjournaal-rubriek Dokter Corrie.

In 2015 is ze een van de kandidaten van Wie is de Mol?.

Filmografie (selectie)
Vrijdag op Maandag (2011/2012) – Diverse typetjes
Comedy Live (2011) – Diverse typetjes
Dokter Corrie (2013-2014) - Dokter Corrie
Toscaanse Bruiloft (2014)
Categorieën: Nederlands cabaretierNederlands acteur