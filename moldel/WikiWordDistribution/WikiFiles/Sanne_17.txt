Sanne Wallis de Vries
Naar navigatie springenNaar zoeken springen
Sanne Wallis de Vries
Sanne Wallis de Vries in het Zonnehuis in Amsterdam-Noord(Tuindorp Oostzaan)
Sanne Wallis de Vries in het Zonnehuis in Amsterdam-Noord(Tuindorp Oostzaan)
Algemene informatie
Volledige naam	Sanneke Marjolijn Wallis de Vries
Geboren	12 februari 1971
Amsterdam
Geboorteland	Vlag van Nederland Nederland
Officiële website
(en) IMDb-profiel
Portaal  Portaalicoon  	Kunst & Cultuur
Sanneke Marjolijn (Sanne) Wallis de Vries (Amsterdam, 12 februari 1971) is een Nederlands cabaretière en actrice.


Inhoud
1	Biografie
2	Carrière
3	Privé
4	Cabaretprogramma's
5	Filmografie
6	Trivia
7	Externe links
Biografie
Wallis de Vries werd geboren in Amsterdam, maar groeide op in Alphen aan den Rijn. Na het gymnasium volgde ze drie verschillende universitaire opleidingen in Amsterdam en Utrecht en had ze vele bijbaantjes, waaronder het werven van figuranten voor een televisieserie.

Carrière
Vanaf 1991 volgde ze kleinkunstlessen bij Selma Susanna.[bron?] In 1995 deed ze mee met het Leids Cabaret Festival met de groep Sofietje. Ze viel op en mocht toetreden tot de in 1990 door Raoul Heertje opgerichte Comedytrain. Het jaar daarop deed ze (solo) weer mee aan het Leids cabaretfestival en won toen zowel de jury- als de publieksprijs. Ze presenteerde samen met Thomas van Luyn het VPRO-televisieprogramma Waskracht! en heeft vier jaar een relatie met Van Luyn gehad. In september 1996 richtte ze samen met Susanna en vier medeleerlingen een kleinkunstopleiding op (ST&M: Stem, Theater en Muziek). Na het eerste jaar studeerde ze in juni 1997 vervroegd af met haar avondvullende voorstelling Sop.

Nadat Sanne Wallis de Vries het Leids Cabaretfestival won, maakte ze vier cabaretvoorstellingen (SOP, ZIN, STUK en VIER, gevolgd door een compilatie daarvan: BEST) die alle vier op de televisie werden vertoond. Daarnaast speelde ze een hoofdrol in de musical Foxtrot en verzorgde zij in het satirische televisieprogramma Kopspijkers een groot aantal imitaties van bekende personen. Bovendien was zij coauteur van Rinus aan de Rekstok, een boek met interviews en brieven, en verschenen er vele columns van haar hand in diverse media. Ze speelde verschillende typetjes in het satirische programma Koefnoen en in Van Zon op Zaterdag. In 2007 speelde ze één van de drie vrouwelijke hoofdrollen in de Dick Maas film "Moordwijven"; naast Bracha van Doesburg en Hadewych Minis. In 2012 speelde Wallis de Vries in de verfilming van het kinderboek Mees Kees.

In februari 2008 kwam Wallis de Vries in het nieuws vanwege een afgelaste Beatrix persiflage in het programma Pauw en Witteman[1]

In november 2009 ging haar vijfde solo in premiere: "Kaka Passa". In seizoen 2011/2012 speelde ze mee met de familievoorstelling van het RoTheater: "Woest Water" (met o.a. Gijs Naber en Sylvia Poorta). In januari 2013 ging de voorstelling "Adele, een dubbelportret" in premiere. Hierin geeft Wallis de Vries samen met Paul Groot gestalte aan Adele Bloemendaal, de inmiddels 80-jarige theaterdiva en comediénne.

Privé
Sanne Wallis de Vries is getrouwd in Amsterdam en heeft twee dochters.

Cabaretprogramma's
1997: Sop (werktitel: Blij je te zijn)
1999: Zin
2002: Stuk
2004: Vier
2007: Best
2009: Kaka Passa
2010: Gedoog Hoop en Liefde! (met Erik van Muiswinkel, Geen Familie, Mike en Thomas, Ronald Goedemondt)
2012: Adele (met Paul Groot)
2012: Het Eerlijke Verhaal (Oudejaarsconference 2012) (met Erik van Muiswinkel, Niels van der Laan, Jeroen Woe, Owen Schumacher, Joep van Deudekom en Rob Urgert)
Filmografie
film	jaar	rol
Hundred Percent (korte film)	2000	
Vet hard	2005	Jennifer
Moordwijven	2007	Nicolette
Mees Kees	2012	Dreus
Leve Boerenliefde	2013	Sonja
Planes	2013	Dottie
(stem Nederlandse versie)
Mees Kees op kamp	2013	Dreus
Soof	2013	Fanny Roodman
Planes: Fire & Rescue	2014	Dottie
(stem Nederlandse versie)
Mees Kees op de planken	2014	Dreus
Cinderella	2015	Stiefmoeder
(stem Nederlandse versie)
The Good Dinosaur	2015	Ramsey
(stem Nederlandse versie)
Mees Kees langs de lijn	2016	Dreus
Trivia
Op 11-jarige leeftijd won zij als jongste deelneemster een wedstrijd Rubiks kubus oplossen (tijd: 54,25 seconden).[2][3][4]
Zij doet de stem die de Bonus-aanbiedingen van supermarktketen Albert Heijn aankondigt.[5]
Externe links
Officiële website
Sanne Wallis de Vries op Comedytrain.nl
Bronnen, noten en/of referenties
 Wallis de Vries betreurt afgelaste persiflage Pauw en Witteman
 HumorTV
 Sanne Wallis de Vries is assertiever geworden, de Gelderlander
 Cursor, pagina 11
 HumorTV
Uitklappen
Huidige en voormalige leden van Comedytrain
Categorie: Nederlands cabaretier