Paulien Cornelisse
Naar navigatie springenNaar zoeken springen
Paulien Cornelisse
Plaats uw zelfgemaakte foto hier
Algemene informatie
Geboren	Amsterdam, 24 februari 1976
Land	Vlag van Nederland Nederland
Beroep	Schrijver
Journalist
Cabaretier
Columnist
Werk
Jaren actief	2000–heden
Genre	Comedy
Bekende werken	Taal is zeg maar echt mijn ding 
En dan nog iets
Uitgeverij	Uitgeverij Contact
Website
Portaal  Portaalicoon  	Literatuur
Paulien Cornelisse (Amsterdam, 24 februari 1976) is een Nederlandse schrijfster, cabaretière en columniste.

Biografie
Paulien Cornelisse werd in 1976 geboren in Amsterdam. Van 1988 tot 1994 bezocht ze hier het Barlaeus Gymnasium. Hierna studeerde ze een jaar op de Brandeis-universiteit in Waltham bij Boston. Van 1995 tot 2000 studeerde ze psychologie aan de Universiteit van Amsterdam. In het jaar 1998–1999 studeerde ze in het buitenland aan de universiteit van Hiroshima.[1]

Van 1999 tot 2003 vormde ze samen Irene van der Aart het cabaretduo Rots. Van 2001 tot 2004 speelde ze bij Comedytrain. In 2000 begon ze tevens te werken als schrijvend journalist en vanaf 2007 ook als columnist.

In 2005 begon ze solo op te treden als cabaretière. In 2007 deed ze mee aan het Leids Cabaret Festival, waar ze tweede werd. In 2008 ging haar eerste volledige voorstelling Dagbraken in première. Waarvoor ze in 2010 de cabaretprijs Neerlans Hoop kreeg.

Samen met Chris Bajema heeft ze enkele gelegenheidsvoorstellingen gemaakt, waaronder View-o-rama en Live vanuit de Stoek, die ze speelden op festivals als Oerol en De Parade. In 2009 speelde ze met Janne Schra op Oerol de voorstelling Een hoorspel om te zien.

In 2009 publiceerde ze het boek Taal is zeg maar echt mijn ding, dat gaat over observaties van het dagelijkse moderne taalgebruik. Het boek werd een bestseller. Daarnaast nam ze deel aan het televisieprogramma De tafel van 5, dat echter maar een kort leven beschoren was.

Momenteel schrijft ze wekelijks een taalrubriek in nrc.next en een column in het maandblad NRC M. Om de week leest ze een column voor op de Wereldomroep. Daarnaast schrijft ze artikelen voor kranten en tijdschriften.[1][2] In 2012 verscheen En dan nog iets, een vervolg op Taal is zeg maar echt mijn ding. Verder nam ze ook deel aan het programma De Slimste Mens ter Wereld, waar ze de finaleweek haalde.

Cornelisse is een van de kandidaten van Wie is de Mol? 2013.[3]

Prijzen
2003 Elle Literatuurprijs voor het beste korte verhaal
2010 Neerlands Hoop voor het programma Dagbrakers
2010 Tollensprijs voor haar inzet voor de letterkunde
Trivia
In 1995 won Cornelisse de Nationale Wetenschapsquiz.
In 2012 werd En dan nog iets genomineerd voor de NS Publieksprijs.
Bronnen, noten en/of referenties
 De loopbaan van Paulien Cornelisse op www.intermediair.nl
 Wie is Paulien Cornellise? op www.pauliencornelisse.nl
 @IkBenDeMol op Twitter, 17 oktober 2012
Uitklappen
Huidige en voormalige leden van Comedytrain
Categorieën: Nederlands cabaretierNederlands columnistNederlands schrijver