Daphne Bunskoek
Naar navigatie springenNaar zoeken springen
Daphne Bunskoek
Plaats uw zelfgemaakte foto hier
Algemene informatie
Volledige naam	Daphne Wilhelmina Bunskoek
Geboren	22 november 1973
Geboorteplaats	Almelo
Land	Nederland
(en) IMDb-profiel
Portaal  Portaalicoon  	Film
Daphne Wilhelmina Bunskoek (Almelo, 22 november 1973) is een Nederlandse presentatrice en actrice. Bunskoek is momenteel vooral werkzaam voor BNN.

Biografie
Daphne Bunskoek wist na de havo niet wat ze verder wilde. Ze volgde aan de universiteit van Reims een jaar taalstudie, daarna studeerde ze aan de Universiteit Twente toegepaste Onderwijskunde en deed vervolgens een opleiding Docent Drama aan de Theaterschool in Kampen. Voor deze studie volgde ze drie maanden toneelstage in Calgary.

Bunskoek werkte eerst voor de regionale zender RTV Oost, waar ze samen met Willem Alkema en Eddy Zoëy het programma "Jong Belegen" presenteerde. Nadat ze voor dit station een reportage maakte over de net bij muziekzender TMF aangenomen Zwolse vj Tooske Breugem, werd Bunskoek gevraagd een screentest bij TMF te doen. Ze werd aangenomen en presenteerde er een aantal jaren lang diverse programma's. Vanaf 2002 tot 2005 is Bunskoek te zien geweest bij onder andere de programma's Ook dat nog!, Ik doe alles voor jou[1] en Goedemorgen Nederland van de omroep KRO. Rond deze tijd kreeg zij een relatie met journalist Jeroen Pauw.

Na de zomer van 2005 ging Bunskoek aan de slag bij RTL Boulevard, als definitieve opvolger van Beau van Erven Dorens.[2] Tevens was Bunskoek toen één van de presentatoren van RTL Travel,[3]. Daarnaast is ze het gezicht van oneMen.[4] Aan het eind van 2006 deed Bunskoek mee aan het BNN-programma Ranking the Stars.

Van 1998 tot 2001 heeft ze een relatie gehad met de zanger Daniel Lohues en tot 2004 met Jeroen Pauw. Inmiddels is ze alweer enkele jaren samen met Wessel van Diepen.

In 2004 maakte Bunskoek haar acteerdebuut in de film Feestje en haar televisiedebuut volgde in 2005 met de serie Keyzer en De Boer Advocaten, een advocatenserie van de KRO en NCRV. Op 6 juni 2006 maakte beide zenders bekend dat ze geen vaste rol meer zou spelen omdat ze het te druk heeft met haar andere werkzaamheden.[5] Bunskoek vertolkte in 2007 een rol in Van jonge leu en oale groond,[6] een regiosoap op TV Oost, geregisseerd door Johan Nijenhuis en Herman Finkers. Op 17 augustus presenteerde Bunskoek samen met Albert Verlinde het afscheidsprogramma De Laatste Show van Tien.

Op 28 mei 2008 maakte RTL bekend dat Daphne Bunskoek gaat stoppen met de presentatie van RTL Boulevard. Zelf had ze al diverse keren aangegeven dat ze graag bij de publieke omroep wil werken. Op 6 juni 2008 presenteerde ze voor het laatst het programma RTL Boulevard. Na de zomer maakte Daphne, op 1 september, bij De Wereld Draait Door bekend dat ze vanaf heden werkzaam is bij EVA TV. EVA TV is het het nieuwe bedrijf van Joop van den Ende en Paul de Leeuw. In 2008 begon ze mee te werken aan de presentatie van de Top 2000.

Sinds 7 april 2009 is Bunskoek te zien in het tweede seizoen van de comedyserie S1NGLE. Ze speelt de rol van Esmée. Daphne begon in september 2009 bij BNN. Van 24 augustus tot 18 september presenteerde zij op Net5 een talkshow: "De tafel van 5", geproduceerd door EVA TV van Paul de Leeuw.

Vanaf de zomer van 2011 valt zij in voor Mieke van der Weij in het Radio 1-programma TROS Nieuwsshow en in het najaar van 2011 presenteerde ze samen met Roué Verveer voor de NTR het programma De Slavernij.

Bunskoek is lid van de Twentse voetbalselectie.

Daphne zal in seizoen 14 van Wie is de mol? te zien zijn op de AVRO. Dit seizoen zal beginnen op donderdag 2 januari 2014.

Zenders
Jaar	Zender	Functie
1997 - 1998	RTV Oost	Presentatrice
1998 - 2002	TMF	Presentatrice
2002	MTV	Presentatrice
2002 - 2005	KRO	Presentatrice
2005 - 2008
2013 -	RTL	Presentatrice
2009 - 2009	Net 5	Presentatrice
Tafel van 5

2009 -	BNN	Presentatrice
Externe links
(en)  Icoontje film Daphne Bunskoek in de Internet Movie Database
Profiel van Daphne Bunskoek op de website Wie-is-wie-in-Overijssel
Bronnen, noten en/of referenties
 Bunskoek presenteert nieuw tv-programma - De Telegraaf, 20 september 2004
 Daphne Bunskoek presentatrice RTL Boulevard - Telegraaf, 17 juni 2005
 Bunskoek en Fernhout samen bij Yorin Travel - De Telegraaf, 20 juni 2005
 Daphne Bunskoek het nieuwe gezicht van oneMen.org - De Telegraaf, 10 juli 2007
 Daphne Bunskoek stopt met advocatenserie - De Telegraaf, 6 juni 2006
 Regiosoap kijkcijferkanon - De Telegraaf, 19 juni 2007
Categorieën: Nederlands presentatorNederlands videojockeyNederlands acteur