Evi Hanssen
Naar navigatie springenNaar zoeken springen
Evi Hanssen
Evi Hanssen (2018)
Evi Hanssen (2018)
Volledige naam	Evi Greta Roberta Hanssen[1]
Geboren	9 november 1978
Geboorteplaats	Zoersel
Land	België
Beroep	zangeres en presentatrice
Jaren actief	1995-
Bekend van	TMF Vlaanderen, Samson en Gert, VTM
Website
(en) IMDb-profiel
Portaal: 	Media
Evi Greta Roberta Hanssen (Zoersel, 9 november 1978) is een Vlaamse zangeres en presentatrice.[2]


Inhoud
1	Biografie
1.1	Carrière
1.2	Privé
2	Televisie
3	Discografie
3.1	Singles
4	Trivia
Biografie
Hanssen groeide op met drie oudere broers in de buurt van Antwerpen. Ze begon als achtergrondzangeres in de Samson en Gert-kerstshows en speelde op haar 16de in Samson en Gert Sofie, het nichtje van de burgemeester. Hanssen werd tweede op de verkiezing van 'Look of the year' in 1996. Na de middelbare school studeerde ze twee jaar aan de 'Jazzstudio' in Antwerpen en behaalde haar kandidatuur als zangeres in de jazzmuziek aan het conservatorium.

Carrière
In april 2001 begon Hanssen als vj op TMF Vlaanderen, waar ze met Elke Vanelderen Boobietrap presenteerde. Ze presenteerde ook grote festivals, zoals Marktrock, Suikerrock, TW Classic en I Love Techno. Ze interviewde onder anderen Lenny Kravitz en Justin Timberlake. In de zomer van 2002 werd ze gevraagd Yasmine te vervangen bij Aan tafel van TV1. Ook was zij regelmatig te zien in het Swingpaleis.

Haar debuutsingle "Down as she goes" met de nieuwe groep Hookers Green werd het nieuwe lijflied van Greenpeace in België. Het nummer gaat over de teloorgang van de wereld op elke mogelijke manier.

In oktober 2003 verliet ze TMF om zich op haar muziek te concentreren. Ze werkte aan een theater-jazzproject en aan een Nederlandstalig album met Patrick Hamilton. Ze was te horen als vliegende reporter bij Radio Donna staat op en te zien op het sportkanaal Sporza. Voor de film Garfield leende ze haar stem aan de Amerikaanse poes. Ze werkte daarna voor VTM, waar ze De Farm en 71° Noord presenteerde.

Vanaf 2006 tot en met 2013 presenteerde ze jaarlijks Expeditie Robinson. Sinds maart 2007 is ze ook te zien in De Foute Quiz en GodzijDank. In 2008 en 2009 presenteerde Evi de Vlaamse versie van Project Runway, De Designers. In 2010 was ze te zien in De dagshow, een showbizzprogramma op VTM.

In 2013 presenteerde ze samen met Kürt Rogiers De Grote Sprong, in 2014 Beat da Bompaz en Mijn Pop-uprestaurant. Vanaf 2014 is ze op de Nederlandse televisie te zien in "3 op Reis". In september 2014 begon ze als tafeldame bij De Wereld Draait Door. In 2016 presenteert ze samen met Freek Vonk de De Super Freek Show.

In 2017 was Hanssen te zien in het RTL 4-programma Een goed stel hersens, en in 2018 in It Takes 2.

Privé
Hanssen trouwde in september 2005 met Fred di Bono, frontman van de Belgische formatie Silverene. Ze richtten samen het productiehuis Bonhanssa op. Later kregen ze twee kinderen. Eind 2011 ging het koppel uiteen.[3]

Televisie
Jaar	Titel	Opmerkingen
1995-1996	Samson en Gert	Actrice (Sofie)
2001	Boobietrap	Presentatrice
2002	Aan Tafel	Presentatrice
2003	Garfield	Stem
2003	De Farm	Presentatrice
2003	71° Noord	Presentatrice
2006-2013	Expeditie Robinson	Presentatrice[4]
2007	De Foute Quiz	Presentatrice
2007	GodzijDank	Presentatrice
2008-2009	De Designers	Presentatrice, Vlaamse versie van Project Runway
2010-2011	De dagshow	Presentatrice, showbizzprogramma
2013	Funnymals	Stemactrice van de week
2013	De Grote Sprong	Presentatrice
2014	Beat da Bompaz	Presentatrice
2014-2017	Mijn Pop-uprestaurant	Presentatrice
2014-heden	3 op Reis	Presentatrice
2014-heden	De Wereld Draait Door	Tafeldame
2016	De Super Freek Show	Presentatrice
2017	Celebrity Stand-Up	Deelneemster
2018	It Takes 2	Deelneemster
2018	The Big Music Quiz	Deelneemster
2018	Holland-België	Deelneemster
2019	Wie is de Mol?	Deelneemster
Discografie
Singles
[verbergen]Single met hitnotering(en) in de Vlaamse Ultratop 50	Datum van
verschijnen	Datum van
binnenkomst	Hoogste
positie	Aantal
weken	Opmerkingen
When I'm away from U	2007	17-02-2007	tip18	-	met Fred Di Bono
Het aya lied	2012	29-09-2012	14	3	
Trivia
UMA, de band van Evi Hanssen, bracht eind 2011 haar eerste album, Polaroid, uit.
Hanssen is te zien in de video Ik vind je lekker van de Haagse band De Kraaien.
In 2004 nam Hanssen deel aan het tweede seizoen van De Slimste Mens ter Wereld. Tijdens haar eerste deelname verloor ze de finale en bijgevolg moest ze de quiz verlaten.
In 2017 nam Hanssen wederom deel aan De Slimste Mens ter Wereld. Dit maal hield ze het één aflevering langer vol.