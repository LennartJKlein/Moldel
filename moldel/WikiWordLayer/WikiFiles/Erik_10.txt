Erik van der Hoff
Naar navigatie springenNaar zoeken springen
Erik van der Hoff (Alkmaar 9 juni 1963) is een Nederlandse zanger en presentator.

Erik van der Hoff scoorde als zanger van de voormalige schoolband Roberto Jacketti & the Scooters tussen 1984 en 1987 een aantal hits, waarvan I Save the Day de grootste was. Deze single was niet alleen in Nederland, maar ook in Italië en Frankrijk succesvol.

Hierna begon Van der Hoff met het produceren en presenteren van (jeugd)televisieprogramma's voor onder andere de NCRV (Taxi), AT5 en IdtV. Hij is ook presentator van de NET 5 woonprogramma's Het Blok, SamenWonen, Stijlloos en Ben je slimmer dan een kind?. Ook is hij nog een tijdje presentator bij kinderzender Nickelodeon geweest.

Van der Hoff is medeoprichter van het bedrijf King Baboon, dat zich richt op het ontwikkelen van animaties en verhalen voor televisie en internet. Hij is samen met Michel Taanman en Erik Nieuwenhuizen auteur van twee kinderboeken, "Boris de Kleine Kerstman" (2004) en "Sinterklaas als jongetje" (2006).

Sinds 2004 is Erik van der Hoff samen met Dan Blazer eigenaar van het TV productiebedrijf Blazhoffski, gevestigd in Amsterdam. Het bedrijf produceert en bedenkt TV programma's zoals Hello Goodbye, de slag om Pampus, Onder de tram en Tussen de oren.

In 2007 schreef Van Der Hoff een buurtlied voor de speciale burendag op 15 september. Aan dit buurtlied werkte de Vlaamse zangeres Belle Perez mee. Dit resulteerde tot een lied met Nederlandse en Vlaamse vocalen en teksten, gitaren, bas, accordeon en percussie, kortom, het werd een echt latin-dansnummer. Van oorsprong is dit nummer een Spaans liedje van Belle Perez, genaamd "Djolei djolei".

In 2010 doet Erik mee aan het TV-programma "Wie is de Mol?"

Categorieën: Nederlands zangerNederlands presentator