Taeke Taekema
Naar navigatie springenNaar zoeken springen
Taeke Taekema
Taeke Taekema, mei 2011
Taeke Taekema, mei 2011
Persoonlijke informatie
Volledige naam	Taeke Wiebe Doekes Taekema
Geboortedatum	14 januari 1980
Geboorteplaats	Leiderdorp
Nationaliteit	Vlag van Nederland Nederland
Lengte	1,80 m
Gewicht	85 kg
Sportieve informatie
Discipline	hockey
Club	HCKZ, HBC
Olympische Spelen	Athene 2004, Peking 2008
Portaal  Portaalicoon  	Sport
Taeke Wiebe Doekes Taekema (Leiderdorp, 14 januari 1980) is een Nederlandse hockeyer. Hij speelde tot op heden 200 officiële interlands (186 doelpunten) voor de Nederlandse hockeyploeg. Zijn internationale seniorendebuut maakte de verdediger annex middenvelder op 28 januari 2000 in de oefeninterland Egypte-Nederland (1-4). Hij nam tweemaal deel aan de Olympische Spelen, maar won hierbij in totaal één medaille.

Taekema speelde jarenlang voor HC Klein Zwitserland, maar stapte in het voorjaar van 2005 over naar Amsterdam, in ruil voor een baan bij een sportmarketingbureau in Hilversum en een naar verluidt riante vergoeding. Die transfer wekte de woede van HCKZ, dat hem prompt buiten de selectie zette. Taekema, topscorer van de Nederlandse hoofdklasse in het seizoen 2002/03 (33 doelpunten), zou de club uit Den Haag te laat op de hoogte hebben gebracht en het bestuur geen keuze hebben gelaten. Het strafcornerkanon, begonnen bij hockeyclub Leiden, had bovendien al het gehele seizoen gemist, omdat hij na de Olympische Spelen van Athene een wereldreis maakte en maandenlang in Australië en Nieuw-Zeeland verbleef.

Hoogtepunt van Taekema's carrière tot nu toe was het EK van 2007. Met zestien goals werd hij topscorer van het toernooi. In de halve finale tegen België scoorde hij zesmaal. Tevens is Taekema tweevoudig landskampioen met Amsterdam (in 2011 en 2012).

Sinds augustus 2009 presenteert hij het programma Wannahaves op RTL 7. Taekema is een specialist in het nemen van een strafcorner.

Internationale erelijst
Jaar	Toernooi	Plaats	Resultaat
2000	Champions Trophy	Amstelveen, Nederland	Eerste plaats
2001	Champions Trophy	Rotterdam, Nederland	Derde plaats
2002	Wereldkampioenschap	Kuala Lumpur, Maleisië	Derde plaats
Champions Trophy	Keulen, Duitsland	Eerste plaats
2003	Champions Trophy	Amstelveen, Nederland	Eerste plaats
Europees kampioenschap	Barcelona, Spanje	Vierde plaats
2004	Olympische Spelen	Athene, Griekenland	Tweede plaats
Champions Trophy	Lahore, Pakistan	Tweede plaats
2005	Europees kampioenschap	Leipzig, Duitsland	Tweede plaats
Champions Trophy	Madras, India	Tweede plaats
2006	Champions Trophy	Terrassa, Spanje	Eerste plaats
2007	Europees kampioenschap	Manchester, Engeland	Eerste plaats
Champions Trophy	Kuala Lumpur, Maleisië	Derde plaats
2008	Olympische Spelen	Peking, China	Vierde Plaats
2010	Wereldkampioenschap	New Delhi, India	Derde Plaats
Bronnen, noten en/of referenties
Taeke Taekema op Hoofdklassehockey.nl
(en) Profiel van Taeke Taekema op sports-reference.com
Pictogram hockey	Lid van Nederlands olympisch hockeyteam	Logo van de Olympische Spelen
Olympische Zomerspelen 2004
Matthijs Brouwer · Ronald Brouwer · Jeroen Delmee · Geert-Jan Derikx · Rob Derikx · Marten Eikelboom · Floris Evers · Erik Jazet · Karel Klaver · Jesse Mahieu · Teun de Nooijer · Rob Reckers · Taeke Taekema · Klaas Veering · Guus Vogels · Sander van der Weide · Coach: Terry Walsh

Olympische Zomerspelen 2008
Thomas Boerma · Matthijs Brouwer · Ronald Brouwer · Jeroen Delmee · Geert-Jan Derikx · Rob Derikx · Laurence Docherty · Jeroen Hertzberger · Robert van der Horst · Timme Hoyng · Teun de Nooijer · Rob Reckers · Taeke Taekema · Guus Vogels · Roderick Weusthof · Sander van der Weide · Coach: Roelant Oltmans

Categorieën: Nederlands hockeyerNederlands olympisch deelnemer