# Bericht
Beste mede-Molloten,

Bijna 2 jaar geleden begon ik met dit project, het Moldel, om met behulp van algoritmes, machine learning en wiskundige modellen te 
voorspellen wie de 'Mol' is. Toen ik hiermee begon klonk dit voor mensen in mijn omgeving vrij absurdistisch, meer als jongen die aan het
dromen was. Desondanks ging ik tegen die stroom in en werkte ik aan de verdere ontwikkeling van het Moldel, omdat ik er wel in geloofde 
dat het mogelijk was om de 'Mol' te voorspellen. Nu bijna 2 jaar later kom ik met een vervelende mededeling: er komt geen voorspelling 
voor het komende seizoen van 'Wie is de Mol?' vanuit het Moldel.

Dit heb ik besloten aan de hand van de aflevering van 'De Societeit' die vrijdag 15 oktober 2021 uitgezonden werd op NPO3. Aan het eind 
van deze aflevering werd met behulp van een sketch opgeroepen tot geweld tot hen die zich niet tegen het COVID-19 virus hebben laten 
vaccineren. Nu maakt het mij niet zoveel uit wat je mening is omtrent de huidige Corona maatregelen, hoe je staat tegenover het COVID-19
vaccin en in het algemeen wat je mening is over welk onderwerp dan ook. Integendeel die vrijheid van meningsuiting heb je en die 
vrijheid verdedig ik ook, zelfs als jouw mening niet overeenkomt met de mijne of tegen de stroom in gaat zoals mijn onderzoek destijds 
ook tegen de stroom inging. Echter het oproepen tot geweld heeft niks te maken met vrijheid van meningsuiting, maar ondermijnt juist 
de vrijheid van meningsuiting.

Daarom heb ik besloten voorlopig **zelf** geen voorspellingen van het Moldel noch verbeteringen aan het Moldel te publiceren, aangezien ik 
niet geassocieerd wil worden met een omroep die oproept tot geweld noch een omroep wil promoten die oproept tot geweld. Daarentegen zal
mijn code en documentatie zoals hij voorheen was wel beschikbaar blijven, omdat ik achter de open source principes sta en de code & 
resultaten beschikbaar wil houden voor hen die een steentje hebben bijgedragen aan dit project.

Nog bedankt voor al jullie support en ik hoop dat jullie begrip hebben voor deze situatie.

Met vriendelijke groeten,

Haico

# Oude README
[Klik hier om naar de oude README te gaan](https://github.com/Multifacio/Moldel/tree/master/readmes)
