Menno Bentveld
Naar navigatie springen
Naar zoeken springen
Menno Bentveld
Menno-bentveld-1318352670.jpg
Volledige naam 	Marinus Antonius Bentveld
Geboren 	22 juni 1967
Geboorteplaats 	Leiden
Land 	Vlag van Nederland Nederland
Jaren actief 	1990-heden
Bekend van 	Herexamen, Jules Unlimited, Vroege Vogels
(en) IMDb-profiel
Portaal  Portaalicoon   	Media

Marinus Antonius (Menno) Bentveld (Leiden, 22 juni 1967) is een Nederlands radio- en televisiepresentator en acteur.
Inhoud

    1 Carrière
        1.1 Televisiewerk
        1.2 Radiowerk
        1.3 Theaterwerk
    2 Externe link

Carrière
Televisiewerk

Na het vwo studeerde Bentveld theaterwetenschappen aan de Universiteit Utrecht. Tijdens zijn studententijd was hij lid van Unitas S.R. In 1990 begon hij bij Veronica als presentator van Club Veronica, Baanbreker en Veronica Reisgids.

Per 1 september 1995 stapte Bentveld over naar de VARA. Daar presenteerde hij Twaalf steden, dertien ongelukken, Jules Unlimited, De Ontdekking, Nieuwslicht, Herexamen, Jongeren Lagerhuis en Op Weg Naar Het Lagerhuis. Hij acteerde in de BNN-serie De Jimmy Hopper Show (1998-1999), een parodie op de Jerry Springer Show. Begin 2007 was Bentveld te zien als een van de deelnemers aan Wie is de Mol? van de AVRO. In het zomerseizoen van 2007 was hij een van de presentatoren van de talkshow Wat heet! op Nederland 3. Ook was hij enige tijd op maandag, en bij afwezigheid van Matthijs van Nieuwkerk, vervangend presentator bij De Wereld Draait Door en bij het consumentenprogramma Kassa.

Sinds 6 oktober 2007 is Bentveld presentator van de televisieversie van Vroege Vogels. In 2015 presenteerde hij vier maal per week de quiz Dubbelspel.

Bentveld presenteerde ook De Muur, een documentaireserie bij BNNVARA over muren tussen landen en bevolkingsgroepen, en hoe bewoners daarmee omgaan. Begin 2019 presenteerde hij een serie over plastic getiteld Ik, Plastic, over hoe men omgaat met plastic(vervuiling) in verschillende landen.
Radiowerk

Vanaf 21 januari 2007 presenteert hij het VARA-radioprogramma Vroege Vogels op NPO Radio 1. Tot en met 15 augustus 2010 deed hij dat samen met Andrea van Pol, tot maart 2011 met Lisa Wade, tot september 2015 met Janine Abbring en tot februari 2017 met Milouska Meulens. Onder hun presentatie werden in 2018, het jaar van het 40-jarig jubileum, zowel de Zilveren Reissmicrofoon als de Groeneveldprijs aan het programma toegekend. Ook voor het jaar 2018 was Vroege Vogels genomineerd voor De Gouden RadioRing.
Theaterwerk

In het Festival Theater aan de werf in Utrecht van juni 1988 speelde Bentveld mee in 'Don Eddy and The Blue Caddy' van Botho Strauss.[1] Ook trad Bentveld regelmatig op met Het Rondtheater uit Leiden.[2] In 1999 wonnen ze de Top Theaterprijs voor de voorstelling Kunst.[3] In 2004 speelde Bentveld de rol van meester Frans van der Steg in een kindermusical naar het boek De Zevensprong van Tonke Dragt.[4]

In 2005 sprak hij het luisterboek Kruistocht in spijkerbroek van Thea Beckman in.
Externe link

    (en) Icoontje film Menno Bentveld in de Internet Movie Database

Bronnen, noten en/of referenties

Informatie van de Theaterencyclopedie
Optreden van Het Rondtheater uit Leiden met vermelding van de acteurs en regie, december 1990. Begin 1991 met dezelfde voorstelling in De Engelenbak te Amsterdam
Interview met Leidse wethouder Robert Strijk o.a. over het Rondtheater 18 april 2016

    Achtergronden van de musical met première op 4 oktober 2004 in Koninklijke Schouwburg te Den Haag via de Theaterencyclopedie

Presentator van Kinderen voor Kinderen

Willem Nijholt (1980, 1981) · Leoni Jansen (1982) · Willem Ruis (1983, 1984) · Edwin Rutten (1985, 1986) · Ati Dijckmeester (1985, 1986) · Ron Brandsteder (1987) · Simone Kleinsma (1987) · Sonja Barend (1988) · Herman van Veen (1990) · Youp van 't Hek (1991) · Sylvia Millecam (1992) · Erik van Muiswinkel (1992) · Henk Westbroek (1992) · Coen Flink (1993) · Frank Groothof (1994) · Willem Ekkel (1994) · Peter Tuinman (1994) · Harry van Rijthoven (1994) · Carola Hamer (1994) · Paul de Leeuw (1995, 1996) · Menno Bentveld (1997) · Joep Onderdelinden (1998) · Marcel Faber (1998) · Aldith Hunkar (1999) · Marscha de Haan (2000) · Neel Brands (2000) · Maud Hawinkels (2001) · Klaas van der Eerden (2002, 2003, 2004) · Claudia de Breij (2004, 2005, 2009, 2012) · Jochem Myjer (2006) · Isolde Hallensleben (2007) · Jack van Gelder (2008) · Ali B (2008) · Frank Evenblij (2009) · Sara Kroos (2011) · Lex Uiting (2013, 2014, 2015, 2016, 2017) · Dolores Leeuwin (2013) · Dieuwertje Blok (2014) · Milouska Meulens (2015) · Anne Appelo (2018, 2019) · Pepijn Gunneweg (2018, 2019)
Categorieën:

    Nederlands presentatorNederlands radiopresentatorQuizmasterNederlands acteur