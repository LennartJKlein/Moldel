Florentijn Hofman
Naar navigatie springen
Naar zoeken springen
Florentijn Hofman
Florentijn hofman-1590662727.png
Persoonsgegevens
Geboren 	16 april 1977
Geboorteland 	Nederland
Beroep(en) 	Kunstenaar
RKD-profiel
officiële website
Portaal  Portaalicoon   	Kunst & Cultuur

Florentijn Hofman (Delfzijl, 16 april 1977) is een Nederlandse kunstenaar.
Inhoud

    1 Biografie
    2 Werk
    3 Televisie
    4 Afbeeldingen
    5 Externe link

Biografie

Florentijn Hofman volgde de Christelijke Academie voor Beeldende Kunsten te Kampen (thans ArtEZ Art & Design Zwolle), waar hij in 2000 afstudeerde. Daarna volgde hij een mastersopleiding aan de Kunsthochschule in Berlijn. Hij woont en werkt in Arnhem.
Werk

Voorbeelden van zijn werk zijn onder andere een 31 meter lange muskusrat van stro, een 12 meter hoge herdershond van strobalen en 210 papieren spreeuwen in de Hortus Botanicus Amsterdam. Een ander werk is het Rotterdamse blok sloopwoningen dat hij blauw verfde. Ook bouwde hij op het strand van Schiermonnikoog drie houten kunstwerken in de vorm van enorme concertvleugels, als waren deze daar aangespoeld. In Arnhem ligt sinds 2013 een 30 meter lang Feestaardvarken dat naar aanleiding van het 100-jarig bestaan van Burgers' Zoo aan de stad werd aangeboden.

Wereldwijd bekend werd Hofman met zijn Rubber Duck, een sterk uitvergrote gele badeend met vriendelijke uitstraling. Dit opblaasbare, drijvende kunstwerk bestaat in verschillende groottes. Ze drijven op een onzichtbaar ponton en worden aangemeerd in havens. Hofman heeft dergelijke eenden tentoongesteld in Europa, Azië en Australië. Die in Hong Kong, met een hoogte van 14 meter, is het meest bekend. In Saint-Nazaire lag in 2007 de eerste variant van de eend, die 26 meter hoog was; de kleinste was 5 meter hoog.[1] Volgens de kunstenaar hebben deze eenden helende verhoudingen. Ze zijn apolitiek en kunnen mondiale spanningen verzachten of verduidelijken.[2]
Televisie

In 2021 doet hij mee aan het 21e seizoen van Wie is de Mol.
Afbeeldingen

    Hong Kong, openluchttentoonstelling (2013)

    Feestaardvarken, Arnhem

Externe link

    Officiële website

Bronnen

Canard de Bain St Nazaire 2007 Geraadpleegd 8 september 2013

    Grote eend op de site van Florentijn Hofman

	Zie de categorie Florentijn Hofman van Wikimedia Commons voor mediabestanden over dit onderwerp.
Categorie:

    Nederlands kunstenaar