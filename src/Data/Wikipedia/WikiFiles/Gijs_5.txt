Gijs Staverman
Naar navigatie springen
Naar zoeken springen
Gijs Staverman
Gijs Staverman.jpg
Volledige naam 	Gijsbertus Franciscus Maria Staverman
Geboren 	23 maart 1966
Geboorteplaats 	Alkmaar
Land 	Nederland
Jaren actief 	1991 - heden
Bekend van 	Veronica, Radio 3, Qmusic
NPO Radio 2
(en) IMDb-profiel
Portaal  Portaalicoon   	Media

Gijsbertus Franciscus Maria (Gijs) Staverman (Alkmaar, 23 maart 1966) is een Nederlands radiodiskjockey, televisiepresentator en ondernemer.
Inhoud

    1 Carrière
        1.1 Radio
        1.2 Televisie
        1.3 Film en theater
        1.4 Productiebedrijf
    2 Externe link

Carrière
Radio

Staverman is werkzaam geweest bij onder meer de piratenzenders Galaxy FM, Counterpoint FM (Amsterdam), WAPS (Amsterdam), Extra 108 en Super 106 (België).

Zijn landelijke radiocarrière begon medio 1991 bij het publieke Veronica met het programma Oh Wat Een Nacht, dat hij presenteerde samen met Francis Dix en later met Wessel van Diepen. Daarna presenteerde hij vanaf 7 november 1992 op de nieuwe uitzenddag zaterdag op Radio 3 onder meer de programma's Goud van Oud, Nederlandse Top 40, Ook Goeiemorgen, Staverman & Van Inkel en vanaf zaterdag 1 januari 1994 tot en met 26 augustus 1995 in samenwerking met TROS Radio 3 tussen 14:00 en 17:00 uur de Mega Top 50. Vanaf 1 september 1995 presenteerde Staverman op het commerciële radiostation Hitradio Veronica onder meer Staverman op stelten en de Veronica Top 100 Countdown. In het voorjaar van 2001 werd Veronica omgedoopt in Yorin FM en hier presenteerde hij onder meer Staverman's Classics, Staverman's Drive-time en Gijs & Wout in de middag.

In augustus 2006 maakte hij de overstap naar Q-music. Eerst mocht hij een maand lang de ochtendprogramma's Je dag is goed en Het Foute Uur waarnemen van Jeroen van Inkel tijdens diens vakantie. Vanaf oktober 2006 kreeg hij een eigen programma van 10.00 tot 12.00 op de zender, dat in mei 2010 verlengd werd tot 13.00 uur. Van maart 2008 tot juli 2010 presenteerde hij ook iedere dag tussen 09.00 en 10.00 uur Het Foute Uur. In juli en augustus 2008 presenteerde hij het programma ruuddewild.nl van Ruud de Wild en Jeroen Kijk in de Vegte tijdens hun vakantie. Op 19 juli 2013 maakte Staverman al zijn laatste programma op Q-music. Tussen 18.00 en 19.00 uur was hij nog één keer op Q-music te horen in een speciaal afscheidsprogramma samen met Wouter van der Goes.[1]

Sinds december 2013 maakt hij deel uit van het presentatieteam van de Top 2000 op NPO Radio 2. Sinds donderdag 2 januari 2014 presenteert Staverman voor de KRO-NCRV op werkdagen van 12.00 tot 14.00 uur op NPO Radio 2 het lunchprogramma Gijs 2.0. Staverman volgde daarmee Frits Spits op, die van NPO Radio 2 naar NPO Radio 1 vertrok.
Jaar 	Medium 	Programma
1991 	Veronica, Radio 3 	Oh Wat Een Nacht
1992 	Veronica, Radio 3 	Ook Goeiemorgen
1992-1993 	Veronica, Radio 3 	Nederlandse Top 40, Goud van Oud
1994-1995 	Veronica, Radio 3 	Mega Top 50
1993 	Veronica, Radio 3 	Popsongs VSOP
1994 	Veronica, Radio 3 	Listen to the music
1995 	HitRadio Veronica 	Veronica Top 100 Countdown
1995 	HitRadio Veronica 	Staverman op Stelten
1997 	HitRadio Veronica 	Veronica Top 100 Countdown
1997 	HitRadio Veronica 	Typisch '90
2002-2003 	Yorin 	Gijs & Wout in de Middag
2005 	Yorin 	Stavermans Classics
2006 	RTL FM 	The 70s at seven & the 80s at eight
2006-2013 	Q-music 	Gijs Staverman
2008-2010 	Q-music 	Het Foute Uur
2014-heden 	KRO-NCRV, NPO Radio 2 	Gijs 2.0
Televisie

Naast zijn radiowerk was hij ook op televisie te zien bij de zenders Nederland 2, Veronica, Yorin en RTL 4, met programma's als Countdown, Mega Top 50, Boobytrap, Streetlive, Lovetest, Typisch '90, Hoe voelt het om, Staverman ziet alles, Planet Race, De Farm en Starmaker. In 2005 nam hij deel aan het televisieprogramma Wie is de Mol?. Van 1992 t/m 1994 was Staverman tijdens de Staatsloterijshow bij Veronica de voice-overstem. In 2014 presenteerde hij de Top 2000 in Concert. In 2015 presenteert hij samen met Gerard Ekdom de Helden van de Top 2000. In 2016 is hij de host van de reünie van K-Otic in Afas Live. Hij is kandidaat in de tweede serie van It Takes 2 op RTL 4 in 2017. In december 2017 is Gijs roastmaster bij de Roast of Giel Beelen op Comedy Central.
Jaar 	Zender 	Programma
1991-1993 	Veronica 	Nederlandse Top 40
1993 	Veronica 	Top 100 aller tijden
1994-1995 	Veronica 	Mega Top 50
1994 	Veronica 	Lucky Lotto Live
1995 	Veronica TV 	Trexx
1995 	Veronica TV 	Camel Trophy
1995 	Veronica TV 	Veronica goes Down Under
1996 	Veronica TV 	Veronica goes back to the US of A
1997 	Veronica TV 	Streetlive
1998-2000 	Veronica TV 	Hotshots
1998-1999 	Veronica TV 	Boobytrap
1999 	Veronica TV 	One Way Ticket
1999-2000 	Veronica TV 	Lovetest
2000-2001 	Veronica TV 	Starmaker
2001 	Veronica TV 	The Perfect Crime
2001-2002 	Veronica TV 	TV Babes
2002 	RTL 4 	Planet Race
2003 	Yorin 	Slechtste Chauffeur van Nederland
2003-2005 	Veronica TV 	Draait Het Seizoen
2003 	RTL 4 	Eerlijk Is Eerlijk
2004 	Yorin 	Typisch ‘90
2004 	RTL 4 	Staverman ziet Alles
2005 	AVRO 	Wie is de Mol? (deelnemer)
2005 	Yorin 	Hoe voelt het om?
2005 	Yorin 	De Farm
2005 	RTL 4 	Nederland Versus de Wereld
2005 	RTL 4 	Boarding Now
2010-2012 	RTL 4 	RTL Boulevard
2012 	RTL 4 	Ik kom bij je eten
2012 	RTL 4 	Ambassadeur voor 1 dag (deelnemer)
2014 	NTR 	Top 2000 in Concert (presentator)
2017 	RTL 4 	It Takes 2 (deelnemer)
2017 	RTL 4 	The Big Music Quiz (deelnemer, in het winnende team)
2017 	Comedy Central 	The Roast of Giel Beelen
2019 	RTL 4 	Dancing with the stars (deelnemer)
Film en theater

Staverman was in 1993 ook te zien in de film Angie van Martin Lagestee. Verder heeft hij met diverse producties in het theater gestaan. In Rocky over the rainbow was hij in 2001 en 2002 verteller. In 2005 presenteerde hij de reizende musical Forbidden Musicals in Het Werkteater in Amsterdam. In 2008 was Staverman de vaste verteller van Forbidden Musicals. Hierin zong hij ook een aantal nummers. Sinds 2012 maakt hij deel uit van de jury van de Nederlandse Musical Awards. In 2015 staat Gijs in het theater met de lulverhalen.
Jaar 	Medium 	Titel
1993 	Film 	Angie
2001-2002 	Musical 	Rocky over the rainbow
2005-2006 	Musical 	Forbidden Musicals
2008 	Musical 	Forbidden Musicals
2010 	Musical 	Rocky over the rainbow
Productiebedrijf

Naast zijn radio- en televisiewerk is Staverman eigenaar van mediabureau Staverman Studios.
Externe link

    (en) Icoontje film Gijs Staverman in de Internet Movie Database

NPO Radio 2-diskjockeys
Huidig:	Annemieke Schollaardt · Bart Arens · Carolien Borgers · Cielke Sijben · Corné Klijn · Dolf Jansen · Emmely de Wilt · Evert Duipmans · Felix Meurders · Frank van 't Hof · Giel Beelen · Gijs Staverman · Jan-Willem Roodbeen · Jeroen Kijk in de Vegte · Jeroen Mulder · Jeroen van Inkel · Kimberley Dekker · Leo Blokhuis · Martine ten Klooster · One'sy Muller · Paul Rabbering · Rick van Velthuysen · Rob Stenders · Ruud de Wild · Shay Kreuger · Simone Walraven · Stefan Stasse · Wouter van der Goes
Voormalig:	Alfred van de Wege · Bert Haandrikman · Bert Kranenbarg · Cees van Zijtveld · Daniël Dekker · Edwin Diergaarde · Evelien de Bruijn · Ferry Maat · Frank du Mosch · Frits Sissing · Frits Spits · Gerard Ekdom · Hans Schiffers · Henk van Steeg · Jan Paul Grootentraast · Jasper de Vries · Jeanne Kooijmans · Jetske van Staa · Jurgen van den Berg · Karel van Cooten · Kasper Kooij · Malou Holshuijsen · Marc Adriani · Marisa Heutink · Mart Smeets · Miranda van Holland · Peter Schuiten · Peter van Bruggen · Roeland van Zeijst · Ron Stoeltie · Rutger Radstaake · Ruud Hermans · Sander de Heer · Sander Guis · Sara Kroos · Ted de Braak · Thijs Maalderink · Thomas van Vliet · Timur Perlin · Toine van Peperstraten · Tom Mulder · Will Luikinga · Yora Rienstra
Bronnen, noten en/of referenties

    Gijs Staverman vanavond voor het laatst op Q-music. RadioFreak (19 juli 2013).

Categorieën:

    Nederlands presentatorNederlands radio-dj