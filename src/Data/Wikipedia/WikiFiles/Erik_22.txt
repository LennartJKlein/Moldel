Erik de Zwart
Naar navigatie springen
Naar zoeken springen
Erik de Zwart
Erik de Zwart - zwart-wit foto.jpg
Volledige naam 	Erik Louis Petrus de Zwart
Geboren 	16 juni 1957
Land 	Vlag van Nederland Nederland
Jaren actief 	1978 - heden
Bekend van 	Radio Veronica, Veronica, Hilversum 3, Radio 3 en de TROS
(en) IMDb-profiel
Portaal  Portaalicoon   	Media

Erik Louis Petrus de Zwart (Amsterdam, 16 juni 1957) is een Nederlands- radio dj, televisie presentator en ondernemer.
Inhoud

    1 Biografie
    2 Investeringen
    3 Trivia
    4 Externe link

Biografie

In 1978 werkt hij met Ruud Hendriks alias Rob Hudson bij Radio Unique, een kabelnet-piraat. In 1979 worden zij samen gescout voor Radio Caroline, waar beiden enige maanden werken (Erik als Paul de Wit) en daarna terugkeren bij Radio Unique. Daar merkt Veronica hem op.

De Zwart presenteert voor Veronica vanaf september 1980 op televisie onder andere de Nederlandse Top 40, Nederland Muziekland, Countdown en Music Box' Eurochart en op Hilversum 3 en vanaf 5 december 1985 op Radio 3 ook diverse programma's (waaronder Bart & de Zwart, samen met Bart van Leeuwen). Met Kees Schilperoort maakt hij tussen oktober 1986 en 31 oktober 1992 het radiospel "De Stemband". Hij stapt eind april 1984 over naar de TROS. Daar presenteert hij onder andere de Polderpopparade en vanaf 11 oktober 1984 tot en met 21 november 1985 de TROS Top 50 en vanaf 5 december 1985 tot en met eind april 1986 de Nationale Hitparade op de befaamde TROS donderdag op 3. Eind april 1986 vertrekt hij alweer, om terug te keren naar Veronica. Vanaf vrijdag 16 mei 1986 is hij weer op de volle vrijdag op Radio 3 te horen tussen 11:00 en 13:00 uur en vanaf 22 mei 1987 tot en met 12 mei 1989 tussen 12:00 en 15:00 uur, samen met Bart van Leeuwen in de befaamde radioshow Bart & De Zwart. De Zwart volgt per 19 mei 1989 de gestopte Lex Harding op als presentator van de Nederlandse Top 40 op Radio 3. Later in de jaren 90, bij TMF, 'doet' hij opnieuw die Top 40, maar dan op tv.

Na de laatste volle vrijdag van Veronica op Radio 3 op 2 oktober 1992, verhuist de Top 40 in verband met de nieuwe Radio 3 programmering op het tevens vernieuwde Radio 3, per 10 oktober 1992 naar de nieuwe uitzenddag zaterdag, vanaf dan tussen 14:00 en 17:00 uur. Na zijn laatste uitzendingen op 31 oktober 1992, verruilt hij, samen met een groot deel van het Veronica Radio 3 DJ-team, het publieke Veronica voor Radio 538, waarvan hij medeoprichter is (samen met Lex Harding). Ook daar presenteert hij, vanaf april 1993, de Nederlandse Top 40 en is er programmaleider, later Algemeen Directeur. In 2000 wordt hij tijdens de Marconi Awards uitgeroepen tot Radioman van het Jaar. In 2003 stapt hij over naar Talpa Radio International, een bedrijf van John de Mol. Talpa koopt Noordzee FM en Radio 10 Gold en zet ook in het buitenland zenders op (Radio 100FM in Denemarken, overname 4FM in Vlaanderen).

In 2005 verlaat De Zwart Talpa Radio International. Noordzee FM is dan inmiddels verkocht aan De Persgroep uit België (die het na de overname veranderd heeft in een Nederlandse versie van Q-music) en daarvoor in de plaats heeft Talpa Radio 538 overgenomen.

Op woensdag 1 november 2006 wordt De Zwart benoemd tot voorzitter van de Stichting Nederlandse Top 40. De vertrekkende voorzitter, Lex Harding, wordt ‘gewoon’ bestuurslid van de stichting.

In december 2007 keert De Zwart nog één keer terug naar de radio, als hij de laatste uren presenteert van de Top 1000 Allertijden van Radio Veronica en de Top 4000 van Radio 10 Gold. Hij doet dat om geld in te zamelen voor de organisatie Mayday-Mayday, die onderzoek betaalt naar kankerbestrijding.

Op 20 maart 2008 wordt bekend dat De Zwart samen met Pim van der Kolk een platenmaatschappij heeft opgericht met de naam 21st Century Music. Op 7 april 2008 wordt de maatschappij gelanceerd.[1]

Op 28 maart 2008 wordt bekend dat De Zwart de 'stem' van Radio Veronica zal worden. Vanaf 28 april vervangt hij Kas van Iersel, die de 'stem' wordt van Sky Radio.[2] Een paar dagen later zegt hij dat hij uiteindelijk graag een programma op Radio Veronica zou willen.[3] Vanaf 6 september 2008 is De Zwart elk weekend te horen bij Radio Veronica met het Veronica Top 40 Hitdossier op zaterdag tussen 15.00 en 18.00 uur en op zondag tussen 21.00 en 00.00 uur. Vanaf 9 februari gaat Veronica Top 40 Hitdossier horizontaal, op zaterdag en zondag tussen 15.00 en 18.00 uur.

Op 16 september 2009 ontvangt De Zwart de Marconi Oeuvre Award voor zijn inhoudelijke, politieke en commerciële verdiensten, zowel voor als achter de schermen van de Nederlandse radio.

Vanaf 28 augustus 2010 is De Zwart vijf weken te zien in de jury van het RTL 4 (Nederland) & VTM (België) programma My Name Is...

Van 20 september 2010 tot mei 2012 is De Zwart regelmatig te zien als vervanger van Albert Verlinde in het RTL 4 programma RTL Boulevard.

Eind 2013 gaat de Stichting Nederlandse Top 40 onderzoek doen naar gesjoemel met de hitlijst. Er zijn geruchten dat artiesten hun eigen platen opkopen om zo een betere positie te verwerven in de hitlijsten. De Zwart zelf verdenkt de zangers Gordon en Gerard Joling van het opkopen van hun eigen platen[4].

De Zwart volgt per 1 november 2014 Niels Hoogland op als programmadirecteur van Radio Veronica. Met ingang van juni 2016 is De Zwart wekelijks op de televisiezender ONS te zien met het Top 40 Hitdossier. Hij is in december 2016 een van de deelnemers aan de eerste Nederlands versie van The Roast of Gordon, waarin Gordon geroast wordt. In december 2016 wordt bekend dat De Zwart vertrekt bij Radio Veronica en Talpa Radio.

In 2021 doet hij mee aan het 21e seizoen van Wie is de Mol.
Investeringen
De Zwart in 2009

Sinds 2006 is De Zwart ondernemer/investeerder en in die hoedanigheid aandeelhouder/vennoot in verschillende bedrijven, waaronder:

    Mobilaria / Tunin.FM (mobiele internet radio streaming via GPRS & 3G/UMTS-netwerken en aanvullende diensten en mobiele software voor omroepen)
    Mobiele TV Nederland B.V. (platform voor televisieprogramma's op mobiele telefoons via T-DMB/T-DAB-frequenties, vanaf 2010 te exploiteren onder de naam TellyTelly)
    21st Century Music (platenmaatschappij)
    Costa Blanca Radio "CBR" (commerciële radio-omroep voor Nederlanders en Vlamingen aan de Spaanse Costa Blanca)
    DigiPluggen: een onlinedatabase waar muzieklabels hun muziek beschikbaar stellen voor onder meer muzieksamenstellers en recensenten (officiële aankondiging door De Zwart op 14 januari 2011 tijdens Eurosonic Noorderslag).

Trivia

    Naast zijn radiohobby is De Zwart ook een fervent treinliefhebber. Mede vanuit zijn liefde voor treinen is De Zwart voorzitter van de Stichting Mat '54 Hondekop-Vier. Deze stichting is in het bezit van treinstel 766 van het type mat '54 (beter bekend onder de bijnaam Hondekop). Door het inzamelen van gelden en het houden van donateursritten probeert deze stichting dit treinstel rijdend te houden. Verder verleent Erik de Zwart sinds 1998 zijn stem aan de animatieserie op televisie 'Thomas de stoomlocomotief'.
    Corry Vonk, de vrouw van Wim Kan, was een oudtante van Erik (een zus van diens grootmoeder)[5].

Externe link

    (en) Icoontje film Erik de Zwart in de Internet Movie Database
    Biografie Erik de Zwart

Bronnen, noten en/of referenties

"Erik de Zwart begint eigen platenmaatschappij" NU.nl, 20 maart 2008
"Erik de Zwart nieuwe station voice Radio Veronica" RadioFreak.nl, 28 maart 2008
"Erik de Zwart wil programma op Radio Veronica" RadioFreak.nl, 1 april 2008
Top 40 onderzoekt gesjoemel met hitlijst - AD.nl

    De Dagboeken van Wim Kan, 1968-1983. Pag. 249

	Zie de categorie Erik de Zwart van Wikimedia Commons voor mediabestanden over dit onderwerp.
Categorieën:

    Nederlands presentatorNederlands radio-djNederlands videojockey