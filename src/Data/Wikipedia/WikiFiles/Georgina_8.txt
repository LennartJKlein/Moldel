Georgina Verbaan
Naar navigatie springen
Naar zoeken springen
Georgina Verbaan
Georgina Verbaan in 2008
Georgina Verbaan in 2008
Algemene informatie
Volledige naam 	Georgina Carolina Verbaan
Geboren 	9 oktober 1979
Geboorteplaats 	Den Haag
Land 	Vlag van Nederland Nederland
Werk
Pseudoniem 	Georgina
Jaren actief 	1996-heden (actrice)
2000-2003 (zangeres)
Beroep 	Actrice, zangeres, presentatrice, columniste, stemactrice
(en) IMDb-profiel
Portaal  Portaalicoon   	Film
Verbaan in actie voor Bont voor Dieren

Georgina Carolina Verbaan (Den Haag, 9 oktober 1979) is een Nederlands actrice, zangeres, presentatrice en columniste.
Inhoud

    1 Levensloop
    2 Filmografie
    3 Discografie
        3.1 Albums
        3.2 Singles
    4 Bibliografie
    5 Externe link

Levensloop

Verbaan rondde de mavo af op het Erasmus College te Zoetermeer. In 1990, op elfjarige leeftijd, werd ze lid van de musicalgroep Harlekijn in Zoetermeer.[1] Tot haar twaalfde maakte ze met deze groep diverse kindermusicals. Vanaf 1991 kreeg Verbaan les op Jeugdtheaterschool Rabarber in Den Haag.[2]

Verbaan debuteerde in 1997 als Hedwig Harmsen (1997-2000) in de landelijk uitgezonden soap Goede tijden, slechte tijden. In 1996 deed ze eerder auditie voor de rol van Kim Verduyn, maar die ging uiteindelijk naar Angela Schijf. In 2000 verliet ze de show om zich te gaan richten op haar zangcarrière. Verbaan bracht "If You Want Me" uit, maar dit werd niet het gehoopte succes. Verbaan kwam kort daarna in 2000 nog voor enkele afleveringen terug in Goede tijden, slechte tijden, om haar zieke oom op te zoeken. Daarna kreeg Verbaan de rol in de film Costa!. In Costa! speelde Verbaan de rol van Janet, die later Verbaans alter ego zou worden. Janet ontstond als hoofdrol voor Costa! en zij bleek een favoriet personage te zijn bij het publiek. Gedurende de opnames van de film was er steeds een nummer Ritmo! te horen dat de cast en crew van de film steeds meezong. Bij terugkomst in Nederland besloot Verbaan een eigen versie van het nummer Ritmo uit te brengen. Ze bracht het nummer uit als 'Georgina feat. Janet'. Georgina was in de clip te zien zowel als zichzelf als Janet. Ook in het nummer C.O.S.T.A. van Costa Crew zingt ze mee. Janet verschijnt daarna nog in het eerste seizoen van de televisieserie Costa!. Daarna speelt Verbaan in de televisiefilm Pista! ook nog de rol van Klaartje, een op Janet gebaseerde engel. Ook keert Verbaan nog eenmaal terug in het laatste seizoen van Costa!.

In 2004 was Verbaan gastjurylid van het Nationaal Songfestival. Vanaf toen werd zij ook gevraagd voor diverse presentatieklussen. Zij werd het gezicht van het verborgen-cameraprogramma Gotcha (2005), was medepresentatrice van De Milieuridders (2005) en deed mee als kandidate in het eerste seizoen van Ranking the Stars (2006–2007). Daarna werd het weer wat rustiger omtrent Verbaans presentatieklussen. Ze deed nog Noorderlicht Nieuws (2008), De Tafel van 5 (2009) en ze deed eenmalig Ik wed dat ik het kan! (2009). Ook was ze een vaste tafeldame bij De Wereld Draait Door.

Vanwege een belastingschuld besloot Verbaan in december 2004 in de Nederlandse Playboy te poseren met een twaalf pagina's tellende blootreportage.[3] Dat leidde tot enige ophef, want Verbaans borsten zouden opeens een stuk groter zijn dan voorheen. Verbaan liet daarom zelf röntgenfoto's maken en liet deze publiceren om daarmee te bewijzen dat het haar eigen borsten waren.[4] Bij een tweede blootreportage, ditmaal in het tijdschrift LINDA.man in 2016, maakte ze kenbaar ook ontevreden te zijn geweest over de Playboy-reportage.[5] In 2005 kreeg ze voor de rol in de film Joyride de Gouden Ui in de categorie 'slechtste actrice'.

Verbaan is een uitgesproken vegetariër. Ze laat als bekende actrice door middel van verschillende acties zien wat het effect van vleesconsumptie voor de dieren is. In 2006 stond Georgina Verbaan voor de Tweede Kamerverkiezingen op 22 november op de 26e plaats op de kandidatenlijst voor de Partij voor de Dieren als prominente lijstduwer. Ze kreeg 1.337 stemmen.[6] Ook in 2017 stond zij als zodanig weer op de kandidatenlijst.

In januari 2008 kreeg zij de Beeld en Geluid Award als 'beste actrice 2007' in de categorie 'fictie' voor haar rol in 't Schaep met de 5 pooten. Ook deed ze dat jaar mee aan Wie is de Mol?, waarbij ze zevende werd. In 2009 ontving ze zeer goede recensies voor haar rol in Oogverblindend (internationale titel: Dazzle), geregisseerd door avant-gardefilmmaker Cyrus Frisch. De film werd geprezen in de Nederlandse pers als 'de meest relevante Nederlandse film van het jaar'. In 2012 en 2013 deed ze mee aan het programma In goed gezelschap, waarbij ze met een aantal andere acteurs en weekgasten improvisatieopdrachten moet uitvoeren. Sinds 2013 heeft Verbaan een column in de zaterdageditie van nrc.next.[1] Verbaan won in 2013 op het Nederlands Film Festival een Gouden Kalf voor haar bijrol in de tragikomedie De Marathon. In 2015 won zij een Gouden Kalf voor beste actrice voor de film De Surprise. In 2017 werd de Gouden Notekraker aan haar toegekend.

Verbaan woont in Amsterdam. Ze had van 2003 tot maart 2008 een relatie met Jort Kelder. Verbaan kreeg in 2010 een dochter met trompettist Rob van de Wouw.[1] In december 2019 maakte Verbaan bekend dat zij een relatie heeft met Maartje Wortel.
Filmografie
Film
Jaar 	Productie 	Rol 	Opmerkingen
1998 	Goede tijden, slechte tijden: De reünie 	Hedwig Harmsen 	Televisiefilm
1999 	Enigma 	Dash 	Televisiefilm
2001 	Costa! 	Janet 	
2001 	Soul Assassin 	Annemarie Stroo 	
2002 	Volle maan 	Treesje Waanwolf 	
2003 	Adrenaline 	Freya 	
2003 	Pista! 	Klaartje 	
2004 	Erik of het klein insectenboek 	Mevrouw Mug 	
2004 	Amazones 	Reneetje 	
2004 	06/05 	Birgit Maas 	
2005 	Joyride 	Chantal 	
2005 	Lulu 	Zita 	Dvd-film
2007 	Blind Date 	Lieve vrouw 	
2008 	Alibi 	Andrea 	
2009 	Oogverblindend 	Kyra 	
2009 	Kikkerdril 	Heleen 	
2010 	Gangsterboys 	Carlita Boonstra 	
2010 	Flysk 	Vrouw 	Korte film
2011 	Midzomernacht 	Meike 	
2011 	Lotus 	Elsa 	
2012 	Swchwrm 	Koningin 	
2012 	De marathon 	Anita 	
2012 	Alles is familie 	Leonie 	
2013 	Frits & Franky 	Birgit 	
2013 	Nooit te oud 	Marleen Blok 	Televisiefilm
2013 	Mannenharten 	Susanne 	
2014 	Hartenstraat 	Mara 	
2015 	De surprise 	Anne 	
2015 	Jack bestelt een broertje 	Lea 	
2016 	Brasserie Valentijn 	Valentijn 	
2016 	Hartenstrijd 	Mara 	
2016 	Meester Kikker 	Ceciel 	
2018 	De matchmaker 	Celine 	
2019 	De club van lelijke kinderen 	Mevrouw Bos 	
2020 	Buiten is het feest 	Moeder Willemke 	
Televisieseries
Jaar 	Productie 	Rol 	Opmerkingen
1996 	Consult 		
1997-2000 	Goede tijden, slechte tijden 	Hedwig Harmsen 	Vaste rol
1997 	Kees & Co 	Sandra 	Afl. Moeders en dochters
1997 	Pittige tijden 	Hedwig Harmsen 	Afl. 2.09
1999 	Hertenkamp 	Anne Claire 	5 afleveringen
2001 	Dok 12 	Rayna Pascal 	Vaste rol
2001 	Toen was geluk heel gewoon 	Vriendin van Adri 	Afl. De jukebox
2001 	Costa! 	Janet 	Vaste rol
2001 	Sinterklaasjournaal 	Nietespiet 	Vaste rol
2002 	Trauma 24/7 	Moeder 	Gastrol
2005 	Medea 	Vanessa 	Miniserie
2005 	Costa! 	Janet 	Afl. Zon, zee, seks en een prins (delen 3 en 4)
2006 	Rauw! 	Kiki 	Vaste rol
2006 	Sinterklaasjournaal 	Mevrouw 	
2006-2007 	't Schaep met de 5 pooten 	Lena Braams 	Vaste rol
2007 	Lotte 	Minnie Groeneveld 	Afl. 10 januari 2007
2009 	't Vrije Schaep 	Lena Braams 	Vaste rol
2009 	Floor Faber 	Floor Faber 	Vaste rol
2010 	De TV Kantine 	Sweety Darling 	Afl. Aanvalluh!!!
2010-2011 	't Spaanse Schaep 	Lena Braams 	Vaste rol
2011 	Van God Los 	Tilly 	Afl. Spookbeeld
2011-2012 	Mixed Up 	Touba Blauwboer 	Vaste rol
2012 	De Meisjes van Thijs 	Annika 	Afl. Annika
2013 	't Schaep in Mokum 	Lena Braams 	Vaste rol
2013 	Verliefd op Ibiza 	Stella 	Vaste rol
2015 	't Schaep Ahoy 	Lena Braams 	Vaste rol
2016 	Alleen op de wereld 	Tiny Driscoll 	
2016 	La Famiglia 	Simone 	Vaste rol
2017-heden 	Klem 	Kitty van Mook 	Vaste rol
2017-heden 	Papadag 	Flora 	
2017 	Suspects 	Sofie Teurlings 	Gastrol
2017 	Dokter Tinus 	Zofia Waleska 	Terugkerende rol
Nasynchronisatie en hoorspelen
Jaar 	Productie 	Rol 	Opmerkingen
2006-2007 	Bratz 	Jade 	Film en serie (stem)
2006 	Bratz: De geest in de fles 	Jade 	Film (stem)
2006 	Bratz: Passion 4 Fashion Diamondz 	Jade 	Film (stem)
2008 	Niko en de Vliegende Brigade 	Essie 	Stem
2008 	Bolt 	Mittens, de straatkat 	Stem
2008 	Kika en Bob 	Kika 	Stem
2012 	Winx Club 3D - Magisch Avontuur 	Flora 	Film (stem)
2008-2011 	De avonturen van Pim en Pom 	Pim en Pom en andere personages 	Stem en zang
2009 	Komt een vrouw bij de dokter 	Roos 	Hoorspel
2009 	De prinses en de kikker 	Charlotte La Bouff 	Stem
2008 	Sammy's Adventures: The Secret Passage 	Tessa 	Stem
2010 	De Moker 	Netty 	Hoorspel
2012 	Madagascar 3: Europe's Most Wanted 	Gia, de jaguar 	Stem
2012 	Wreck-It Ralph 	Vanellope von Schweetz 	Stem
2014 	De LEGO Film 	Wyldstyle/Lucy 	Stem
2014 	Pim & Pom: Het Grote Avontuur 	Pim / De Vrouw 	Stem
2014 	Trippel Trappel dierensinterklaas 	Kari 	Stem
2015 	Binnenstebuiten 	Afkeer 	Stem
2016 	We hebben er een geitje bij! 		Voorlezen en zang
2016 	Alicia weet wat te doen! 	Salda 	Stem
2016 	The Secret Life of Pets 	Katie 	Stem
2018 	Ralph Breaks the Internet 	Vanellope von Schweetz 	Stem
Televisieprogramma's
Jaar 	Productie 	Rol 	Opmerkingen
2004 	Nationaal Songfestival 	Jurylid 	
2005 	Gotcha 	Presentatie 	
2005 	De Milieuridders 	Presentatie 	
2006-2011, 2013 	De Wereld Draait Door 	Tafeldame 	
2006-2007, 2013, 2017-2018 	Ranking the Stars 	Panellid 	
2007 	Knevel & Van den Brink 	Copresentatie 	
2008 	Noorderlicht Nieuws 	Presentatie 	
2009 	De Tafel van 5 	Tafeldame 	
2009 	Ik wed dat ik het kan! 	Presentatie 	Eenmalig
2014 	Van der Vorst ziet sterren 	Haarzelf 	Eenmalig
2014 	De week van Filemon 	Haarzelf 	Eenmalig
2015 	Carlo's TV Café 	Presentatie 	Eenmalig
2018 	Vier handen op één buik 	Bekende moeder/zichzelf 	Eenmalig
2018-heden 	Praat Nederlands met me 	Teamcaptain 	
2018 	Waar is De Mol? 	Reisgast 	Eenmalig
2018 	Verborgen Verleden 	Haarzelf 	Eenmalig
2020 	Mondo 	Haarzelf 	Eenmalig
Toneel
Jaar 	Productie 	Rol 	Opmerkingen
2000 	De Geest van Laat maar Waaien 		Musical
2005 	Oogverblindend 	Chantal 	Tekst en regie: Cyrus Frisch
2005 	De Barones 		
2007 	De Batavia 		Tekst: Marcel Otten, regie: Ignace Cornelissen
2010 	Late Avond Idealen 		Regie: Sanne Vogel
2010 	Ik hield van Hitler 	Friedelind Wagner 	
2011 	De ingebeelde zieke 	Beline 	Tekst: Molière, regie: Jos Thie
2016 	Venus 	Vanda 	Tekst: David Ives, regie: Johan Doesburg
Discografie
Albums
[verbergen]Album met eventuele hitnotering(en) in de Nederlandse Album Top 100 	Datum van
verschijnen 	Datum van
binnenkomst 	Hoogste
positie 	Aantal
weken 	Opmerkingen
Sugar Spider 	18-11-2002 	14-12-2002 	70 	4 	
Singles
[verbergen]Single met eventuele hitnotering(en) in de Nederlandse Top 40 	Datum van
verschijnen 	Datum van
binnenkomst 	Hoogste
positie 	Aantal
weken 	Opmerkingen
If You Want Me 	10-07-2000 	15-07-2000 	38 	1 	
Ritmo 	10-04-2001 	13-04-2001 	11 	15 	feat. Janet
C.O.S.T.A. 	01-10-2001 	05-10-2001 	24 	7 	vs Costa!
Yo Quiero Bailar 	30-11-2001 	07-12-2001 	27 	6 	
This Christmas 	03-12-2001 	07-12-2001 	27 	6 	
Denis 	18-10-2002 	25-10-2002 	30 	2 	
Bibliografie
Bibliografie als auteur
Jaar 	Titel 	Vertaling 	Uitgeverij 	ISBN 	Opmerkingen
2015 	Extase 		Sanoma Media 	9789044349672 	erotische verhalenbundel, co-auteur
2016 	Loze ruimte 		Uitgeverij Podium B.V. 	9789057598098 	verzameling columns[1]
2017 	Onze Dieren: Schrijvers over hun kat, hond, konijn of hagedis 		De Geus 	9789044539660 	verhalenbundel, co-auteur
2018 	Iets om naar uit te kijken 		Uitgeverij Podium B.V. 	9789057599279 	verzameling columns
Externe link

    (en) Icoontje film Georgina Verbaan in de Internet Movie Database

Bronnen, noten en/of referenties

Rinskje Koelewijn, ‘Waarom wou ik dit ook alweer?’ (11 november 2016). Geraadpleegd op 2018-02.
Wilke Wittebrood, Georgina Verbaan, oestervrouw. De Volkskrant (2013-11-8). Geraadpleegd op 2018-02.
Georgina Verbaan betaalt belasting met blootreportage. Nu.nl (10 november 2004).
Georgina Verbaan maakt röntgen-foto borsten. FOK (19 november 2004).
Georgina slaat terug met naaktfoto's in LINDA.man, lindanieuws.nl

    Kiesraad: proces-verbaal vaststelling uitslag Tweede Kamerverkiezingen 2006

[weergeven]Bibliografische informatie
	Zie de categorie Georgina Verbaan van Wikimedia Commons voor mediabestanden over dit onderwerp.
Categorieën:

    Nederlands dierenactivistNederlands acteurNederlands stemacteurNederlands zangerNederlands columnistNederlands schrijverNederlands presentator