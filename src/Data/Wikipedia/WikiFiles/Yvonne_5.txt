Yvonne van den Hurk
Naar navigatie springen
Naar zoeken springen
Yvonne van den Hurk
Yvonne van den Hurk (fotografie Timon Moll).JPG
Algemene informatie
Volledige naam 	Yvonne Antoinette Richard van den Hurk
Geboren 	31 juli 1959
Geboorteplaats 	's-Hertogenbosch
Land 	Nederland
Werk
Beroep 	Actrice
Officiële website
(en) IMDb-profiel
Portaal  Portaalicoon   	Film

Yvonne Antoinette Richard van den Hurk ('s-Hertogenbosch, 31 juli 1959) is een Nederlands actrice. Ze studeerde in 1982 af aan de Toneelschool Maastricht.[1] Ze was onder meer te zien in de televisieprogramma's Het Klokhuis en Taxi (als taxichauffeur). Het bekendst werd ze met haar rol als Pam Wesseling in de advocatenserie Pleidooi en als Adrienne Rieding in Unit 13.

Ze treedt ook op in het theater. Zo heeft ze gespeeld bij Hollandia, het Zuidelijk Toneel, het Ro Theater en in het Theater van het Oosten. In 1990 won ze voor haar rol het stuk 'Schrijf me in het zand' van Theater van het Oosten, een Colombina. Dit is een theaterprijs van de VSCD voor de beste vrouwelijke bijrol. Ze speelde ze in De Tweeling en De Vagina Monologen en regisseerde Peter Faber in Caveman. In 2000 begon ze, samen met Harry de Winter, het bedrijf WinterSpelen theaterproducties.[1] Als artistiek directeur binnen dit bedrijf (co)-produceerde ze de theatervoorstellingen Caveman en De Vagina Monologen, en schreef ze zelf de stukken Moord, Chopin?, Frau Bach en Hormonologen Naar aanleiding van deze laatste voorstelling, die ze zelf ook regisseerde, schreef zij een boek en sprak ze een luisterboek in.

In 2005 was Yvonne van den Hurk deelnemer in het televisieprogramma Wie is de Mol? (Australië).

In 2011 schreef van den Hurk een boek Hormonologen dat daarna ook door haar in een theatervoorstelling[1] werd verwerkt.[2]

Van den Hurk is een veelgevraagde[bron?] stem voor het inspreken van voice-overs en audiotours. Ook vertolkte ze de stem van Nicolien in de hoorspelbewerking van Het Bureau naar de roman van J.J. Voskuil (zie ook: Lijst van personages uit Het Bureau). Daarnaast geeft ze theaterlessen en trainingen.

Filmografie

    Titaantjes (Televisiefilm, 1983) - Lien
    12 steden, 13 ongelukken Televisieserie - Cecile (Afl., Surprise (Nederweert), 1991)
    Het Klokhuis Televisie (1988-1995)
    Pleidooi[3] Televisieserie - Pam Wesseling (30 afl., 1993-1995)
    Filmpje! (1995) - Ellen Wesseling
    Taxi (1996-1998) - Taxichauffeur
    Sterker dan drank Televisieserie - Irma (Afl., droogzwemmen, 1997)
    Unit 13 Televisieserie - Adrienne Rieding (37 afl., 1996-1998)
    Baantjer Televisieserie - Gonnie Selbach (Afl., De Cock en de moordfilm: deel 1 & 2, 2002)
    Grijpstra & De Gier Televisieserie - Annelies Bergman (Afl., De zaak van het dode kind, 2005)
    Keyzer & De Boer Advocaten Televisieserie - Yvette Hezemans (Afl., Het mes snijdt, 2006)
    Bloedverwanten Televisieserie - Eva van de Ven (2010-2014)

Bibliografie

    Hormonologen. De overgang? Daar heb je het gewoon niet over. (Arbeiderspers, 2011)

Externe link

    (en) Icoontje film Yvonne van den Hurk in de Internet Movie Database

Bronnen, noten en/of referenties

(nl) Yvonne van den Hurk Ik wil zelf besluiten wanneer het genoeg is. Trouw (17 december 2011). Geraadpleegd op 16 december 2017.
(nl) Henk Maassen, Hormonologen (25 januari 2011). Geraadpleegd op 16 december 2017.

    (nl) Karolien Knols, 'Ik ben niet iemand waar mensen meteen voor gaan'. De Volkskrant (21 januari 2006). Geraadpleegd op 16 december 2017.

Categorie:

    Nederlands acteur