Renate Verbaan
Naar navigatie springen
Naar zoeken springen
Renate Verbaan
Renate gerschtanowitzverbaan -1491167455.jpg
Volledige naam 	Renate Gerschtanowitz-Verbaan
Bijnaam 	Sjaan Verbaan
Sjaantje
Geboren 	27 oktober 1979
Geboorteplaats 	Rotterdam
Land 	Vlag van Nederland Nederland
Beroep 	Model
Presentatrice
Jaren actief 	2004 – heden
Bekend van 	TMF
Revenge of the Nerds
Shownieuws
Secret Story
(en) IMDb-profiel
Portaal  Portaalicoon   	Media

Renate Gerschtanowitz-Verbaan (Rotterdam, 27 oktober 1979) is een Nederlandse presentatrice, model en voormalig videojockey.
Carrière

In 2000 was ze te zien in de Amerikaanse comedyfilm Boys & Girls als een lingeriemodel tijdens de aftiteling.

In 2004 hield TMF een auditie voor een nieuwe vj. Verbaan was toentertijd model en had geen ervaring met presenteren. Zij eindigde bij de beste drie. Tijdens de TMF Awards 2004 werd zij door het publiek gekozen tot de beste van de drie. Programma's die zij op TMF presenteerde zijn onder andere Play en Re-action. Op 1 april 2005 presenteerde ze voor het eerst de TMF Awards, samen met Marco Borsato en Ali B. Verbaans laatste optreden bij TMF was de presentatie van de TMF Awards 2006 op 13 oktober.

In oktober 2006 is ze overgestapt naar RTL 5 om een van de gezichten van het reisprogramma RTL Travel's Hotlist te worden. Ook is ze een van de presentatoren van een Nederlandstalige versie van Beauty & de Nerd. Begin 2007 presenteert Verbaan het programma Revenge of the Nerds, een spin-off van Beauty & de Nerd waarin de tweeling Arjan en Erik Snippe probeerden "echte mannen" te worden. Sinds september 2007 presenteert de presentatrice het programma Lost in Tokyo. In het nieuwe televisie seizoen is Verbaan te zien in de Nederlandse versie van Project Catwalk. Ook presenteerde ze Daten in het donker.

Verbaan was wekelijks te zien als een van de deelneemsters van de zevende editie van de AVRO-serie Wie is de Mol?. Ze eindigde samen met Eva Van Der Gucht als verliezer in de finale.

Verbaan werd op de open dag van Feyenoord op 1 augustus 2007 gepresenteerd als ambassadrice van de stadionclub. Haar functie was het promoten van de club in het seizoen 2007/2008. Als reactie gaf zij aan: Mijn vader zit hier op de tribune. In zijn ogen zal dit het hoogst haalbare zijn wat zijn dochter in haar leven kan bereiken.[1]

In januari 2011 werd bekend dat Verbaan het nieuwe Net5-programma Secret Story gaat presenteren. Sinds begin 2012 presenteert Renate Verbaan het Net5-programma Beat the top designer. Van 2012 tot 2015 was ze showbizzdeskundige in Shownieuws, sinds 2015 is ze een van de presentatrices van dat programma.

Op Witte Donderdag 2013 liep Verbaan mee als verslaggever met de processie van The Passion. Ook was ze in 2013 te zien in een reclamespot van smeerkaasmerk Eru.

In 2014 presenteerde ze het programma Wie goed doet... en ze won tijdens de Astir Awards de Best Beauty Style award.

In 2017 vormde Verbaan een dansduo met Koos van Plateringen in het dansprogramma Dance Dance Dance, ze eindigde op de laatste plaats.[2] Ook presenteerde ze dat jaar met haar man Winston Gerschtanowitz het programma Circus Gerschtanowitz op SBS6.

In 2020 deed Verbaan mee aan het programma The Big Escape, waarin ze derde eindigde. Ze verloor de finale van Giovanni Latooy en Marije Zuurveld.
Presentatie
Jaar 	Medium
2004 - 2006 	TMF
2006 - 2009 	RTL 5/ RTL 4
2009 - 2019 	Net5/ SBS6
Privé

Verbaan is sinds 9 juli 2011 getrouwd met acteur en presentator Winston Gerschtanowitz en heeft met hem twee zoons, geboren in 2008 en 2010. Ze wonen in Blaricum.
Bronnen, noten en/of referenties

(nl) RENATE VERBAAN NIEUWE AMBASSADRICE FEYENOORD. www.feyenoord.nl. Geraadpleegd op 8 maart 2017.

    Koppels Dance Dance Dance bekend. Telegraaf.nl (25 februari 2017). Geraadpleegd op 5 september 2018.

Categorieën:

    Nederlands modelNederlands presentatorNederlands videojockey