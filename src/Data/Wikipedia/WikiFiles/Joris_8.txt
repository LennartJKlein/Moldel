Joris Linssen
Naar navigatie springen
Naar zoeken springen
Joris Linssen
Joris Linssen in 2006
Joris Linssen in 2006
Volledige naam 	Joris Linssen
Geboren 	28 januari 1966
Geboorteplaats 	Nijmegen
Land 	Vlag van Nederland Nederland
Beroep 	entertainer, zanger, regisseur en presentator
Jaren actief 	1994 - heden
Bekend van 	Hello Goodbye
Taxi
Joris' Showroom
(en) IMDb-profiel
Portaal  Portaalicoon   	Media

Joris Linssen (Nijmegen, 28 januari 1966) is een Nederlands entertainer, zanger, regisseur en presentator.
Biografie

Als scholier voelde Joris Linssen zich een anarchist. Toen hij in het vijfde jaar van het atheneum in de schoolkrant niet mocht schrijven wat hij wilde, gooide hij er een rookbom naar binnen. Een jaar later heeft hij het atheneum op een andere school in Eindhoven afgemaakt. Hij voelde zich punk, maar toen hij erachter kwam dat punk niets met de vrijheid te maken had, maar was vastgelegd in structuren van haardracht, kleren, schoenen en muziek, en ook merkte dat hij eigenlijk toch wel van de muziek van André Hazes hield, keerde hij terug tot zichzelf.[1] Na de middelbare school ging Linssen geschiedenis studeren in Utrecht, waar hij sindsdien nog steeds woont, in de wijk Nieuw Engeland.
Carrière

Hij begon zijn carrière bij de stadsomroep Utrecht. Linssen ging in 1994 verder bij de NCRV, eerst als redacteur en regisseur, later ook als presentator van de programma's Taxi, Brok in de keel, Hello Goodbye, Joris Pakket Service en Joris' Showroom. In 2006 nam hij deel aan De Nationale IQ Test. Hij behaalde een IQ-score van 126. Ook nam hij in 2008 deel aan het programma Wie is de Mol?. In 2013/2014 deed Linssen mee aan het winterseizoen van De Slimste Mens. Hij hield het in totaal zes afleveringen vol.

Linssen heeft ook succes gehad met zijn parodie op de volkszanger, de Utrechtse Ome Cor (ontstaan in 1990), waarmee hij onder andere op het Lowlands-festival stond. Hij vormde in 2000 met het Amersfoortse smartlappentrio "The Bald & The Beautiful" de groep Caramba, een muzikaal project waarin Mexicaanse mariachinummers worden voorzien van Nederlandstalige teksten. De groep bracht tot op heden vijf albums uit: De Laatste Slok (2001), Zo Alleen (2007), Vuur (2010), Licht (2013) en Stroom (2015). In 2008 toerden ze langs de theaters met de voorstelling Tranen van Geluk. Samen met zijn amateurvoetbalvereniging hebben ze onder de groepsnaam "FC De Buurt" een EK 2008 liedje uitgebracht getiteld De Twaalfde Man.
Externe links

    Joris Linssen & Caramba site
    Website Hello Goodbye
    FC De Buurt site

Bronnen, noten en/of referenties

    Donker, M. (2004) Joris Linssen. De pretentie te lijf Voetspoor.nl [Url bezocht op 14 november 2012]

[weergeven]Bibliografische informatie
Categorieën:

    Nederlands acteurNederlands presentatorNederlands zanger