Jeroen Kijk in de Vegte
Naar navigatie springen
Naar zoeken springen
Jeroen Kijk in de Vegte
Plaats uw zelfgemaakte foto hier
Volledige naam 	Jeroen Kijk in de Vegte
Bijnaam 	KidV
Geboren 	14 juni 1974
Land 	Vlag van Nederland Nederland
Beroep 	Radio-dj
Presentator
Voice-over
Bekend van 	NPO Radio 2
Countdown
RTL Boulevard (voice-over)
(en) IMDb-profiel
Portaal  Portaalicoon   	Media

Jeroen Kijk in de Vegte (Emmeloord, 14 juni 1974) is een Nederlands televisiepresentator, voice-over en radio-dj bij NPO Radio 2.
Inhoud

    1 Vroege carrière
    2 ruuddewild.nl
    3 Aanslag op Pim Fortuyn
    4 Televisie
    5 Radio
    6 Typetjes en imitaties

Vroege carrière

Kijk in de Vegte woonde tot zijn 12e in zijn geboorteplaats, waarna hij verhuisde naar Dronten. Hij legde al vroeg belangstelling voor radio en televisie aan de dag. In 1989 begon hij zijn eigen lokale radiostation, waar hij zijn eerste programma's maakte. Na de middelbare school besloot hij naar de School of Media in Zwolle te gaan. Hier stopte hij al snel mee. In 1992 kwam Kijk in de Vegte terecht bij de publieke omroepvereniging Veronica. Daar leerde hij op de jeugd- en jongerenopleidingsafdeling Club Veronica de fijne kneepjes van het radiovak en al snel werd hem een vaste betrekking aangeboden.

Na een aantal jaren gewerkt te hebben als redacteur voor televisieprogramma's zoals NOW TV en Telekids, werd hem door radio-dj Robert Jensen gevraagd mee te werken aan zijn radioprogramma's. Zo was hij in de tweede helft van de jaren 90 te horen in de programma's Jensen in de Middag en later Jensen in de Ochtend. Toen Robert Jensen in 1999 voor een 'sabbatical' vertrok, werd het programma voortgezet onder de titel De Ochtendkroeg en zo kreeg Kijk in de Vegte meer ruimte om meer van zichzelf te laten horen. In deze periode was hij ook de vaste stem van Veronica-televisie, dat die dagen onder de vlag van RTL Nederland uitzond. Ook was hij van 1996 tot en met 2020) de voice-over van het populaire televisieprogramma Eigen Huis & Tuin.
ruuddewild.nl

In 1999 benaderde de publieke jongerenomroep BNN Kijk in de Vegte om samen met Ruud de Wild te werken aan een nieuw middagprogramma op de Nederlandse publieke popzender 3FM. Dit werd uiteindelijk het programma ruuddewild.nl, van maandag tot en met vrijdag tussen 16:00 en 18:00 uur. Het vernieuwende programma was een groot succes. In 2002 werd hun radioprogramma onderscheiden met een Marconi Award in de categorie 'beste programma'. Toen Ruud de Wild in juni 2004 naar de commerciële zender Radio 538 verhuisde, maakte Kijk in de Vegte van de gelegenheid gebruik om zijn televisiewerk uit te bouwen door de overstap te maken naar de SBS-groep.

Tegenwoordig maakt Kijk in de Vegte deel uit van het dj-team van NPO Radio 2.
Aanslag op Pim Fortuyn

Op 6 mei 2002 waren de programmamakers van ruuddewild.nl (onder wie dus ook Kijk in de Vegte) ooggetuige van de moord op Pim Fortuyn. De politicus was te gast in het programma en na afloop werd hij voor de deur van de 3FM studios op het Mediapark doodgeschoten door milieuactivist Volkert van der Graaf. Kijk in de Vegte getuigde in de daaropvolgende rechtszaak en sloeg zich er naar eigen zeggen 'verder aardig doorheen'. Zijn collega De Wild had het er moeilijker mee; hij nam een tijd vrijaf om te herstellen van het opgelopen trauma.
Televisie

Voor de omroep BNN maakte hij ook televisie en verscheen hij voor het eerst ook zelf als presentator op het scherm. Hij maakte onder andere de programma's Think Pink, over homocultuur in Nederland en hij presenteerde een aflevering van de serie Ik ga op reis en neem mee..., waarvoor hij met Albert Verlinde naar Barcelona afreisde.

Later was Kijk in de Vegte voor Veronica op televisie onder andere presentator van Countdown en Het Beste Idee van Nederland.

In juli 2005 maakte hij de overstap naar RTL Nederland, waar hij de vaste vervanger van entertainmentdeskundige Albert Verlinde werd in het televisieprogramma RTL Boulevard op RTL 4. Daarnaast was hij voice-over bij diverse televisieprogramma's, waaronder Idols en het eerder genoemde RTL Boulevard. Op radiogebied keerde hij ook terug; op Yorin FM maakte hij met Rob Stenders en Fred Siebelink het ochtendprogramma Stenders Vroeg Op. Met het verdwijnen van de radiozender Yorin FM, stopte ook het programma. Toch ging de samenwerking tussen Stenders en Kijk in de Vegte niet geheel ter ziele; vanaf 11 januari 2007 was Jeroen samen met Stenders en Guus Meeuwis wekelijks te zien op televisiezender Tien in de muzikale televisiequiz Stenders Late Vermaak.

Ook was Jeroen Kijk in de Vegte in 2007 achter de schermen betrokken bij de televisieserie Gooische Vrouwen. Hij schreef mee aan de verhaallijnen voor het derde seizoen van deze reeks. Ook zat hij in de zomer van 2007, samen met Janke Dekker en Ivo van Leeuwen in de jury van het programma Korenslag, dat werd uitgezonden op Nederland 1

Sinds 2007 is Kijk in de Vegte ook te horen als de stem aan boord van alle toestellen van luchtvaartmaatschappij Transavia. Begin 2014 was hij verliezend finalist in De Slimste Mens. Hij vertelde in dat programma dat hij ooit figurant was in Medisch Centrum West. Eerder, in 2006, deed hij ook al eens mee aan De Slimste Mens. Die serie won hij.

Vanaf januari 2017 was Kijk in de Vegte ook te zien bij het tv-programma Wie is de Mol?. Hij moest het spel na de vijfde aflevering verlaten.[1]
Radio

In de periode 2001-2006 was hij vaste columnist in het jongerentijdschrift Expreszo. En in de periode 2003-2006 is Kijk in de Vegte ook te zien in het theaterstuk Met Hart en Ziel, dat gaat over de geschiedenis van de popmuziek in Nederland.

Van 18 april 2006 tot 1 september 2007 presenteerde Kijk in de Vegte zijn eigen ochtendshow op radiozender Caz! onder de naam Môgge Jeroen, wat later Môgge Caz! werd.

Vanaf 10 oktober 2007 was hij een aantal maanden te horen op KXradio met 'So you wanna be a Jazz fan'. Een programma waarbij hij zich door de wekelijkse gast Mijke van Wijk probeerde te laten overtuigen van de schoonheid van de muzieksoort Jazz.

Van 10 maart 2008 t/m 15 september 2010 presenteerde hij samen met Ruud de Wild de ochtendshow op Q-music. In de zomer van 2010 tijdens de vakantie van Ruud de Wild presenteerde hij deze show samen met Wouter van der Goes. Ook nam hij de presentatie van Het Foute Uur over van Gijs Staverman. Ruud de Wild stopte per 15 september 2010 met de ochtendshow.

Vanaf 1 november 2010 presenteerde hij de Goeiemorgenshow op Q-music. Op 6 april 2012 kondigde hij zijn vertrek aan bij het radiostation en hierdoor stopte de Goeiemorgenshow.

Sinds medio 2012 presenteerde Kijk in de Vegte ook op Radio 6.[2] Sinds 6 januari 2013 presenteert hij op NPO Radio 2 bij de KRO-NCRV. Eerst in Hemelbestormers en sinds begin 2015 elke zondagmiddag van 12.00 tot 14.00 uur Bureau Kijk in de Vegte. Daarnaast vervangt hij regelmatig Stefan Stasse bij De Staat van Stasse, Gijs Staverman bij Gijs 2.0 en Rob Stenders in Stenders Platenbonanza. Vanaf 11 januari 2014 was Kijk in de Vegte eveneens de vaste presentator van Cappuccino op NPO Radio 2, als opvolger van Jurgen van den Berg, tot het programma stopte op 30 augustus 2014.

Sinds januari 2016 presenteert Kijk In De Vegte elke zondagochtend tussen 04.00 en 06.00 uur het programma Licence2Chill op NPO Radio 2.

In de zomer van 2016 presenteerde hij samen met Floortje Dessing enkele weken De Supporterstour als vervanging voor Ekdom In De Ochtend tijdens de Olympische Zomerspelen op NPO Radio 2.

Sinds 2 juli 2018 is Kijk In De Vegte sidekick in het nieuwe doordeweekse ochtendprogramma Jan-Willem start op voor BNNVARA op NPO Radio 2. Dit programma is de opvolger van Ekdom in De Ochtend, omdat Gerard Ekdom over is gestapt naar Radio 10. Ook vervangt hij afwezige collega's, zoals Rob Stenders en Wouter van der Goes.
Op 22 december 2019 maakte Jeroen zijn laatste Bureau Kijk in de Vegte, en gaf hij het stokje over aan Emmely de Wilt op het zondagmiddag-tijdslot.
Typetjes en imitaties

Behalve als voice-over, treedt Jeroen Kijk in de Vegte als stemvertolker ook regelmatig in andere rollen op:

Televisie:

    Sesamstraat (kinderserie NTR), stemacteur in diverse filmpjes en items
    Egoland, diverse stemrollen in deze klei-animatieserie voor BNN-televisie (2003)
    PaPaul, in 2004 was hij een van de vertolkers in het lied van Catootje

Radio:

    Imitatie van Willem Oltmans (Tot het overlijden van Oltmans zelf, in allerlei programma's)
    Imitatie van NOS-stem Hans Hogendoorn (1995-heden, in allerlei programma's)
    Imitatie van Beau van Erven Dorens (3FM, 2001)
    Imitatie van RTL Boulevard-voice-over Kas van Iersel (3FM, 2001)
    Imitatie van Connie Breukhoven (Radio 2, 2002-2003)
    Imitatie van Amerikadeskundige Maarten van Rossem (in diverse programma's)
    Imitatie van diëtiste Sonja Bakker (ruuddewild.nl 2008-2009)
    Imitatie van Patricia Paay (ruuddewild.nl 2009)

Vaak worden bestaande bekendheden door Kijk in de Vegte gepersifleerd onder een (net iets) andere naam en leiden ze op die manier vaak hun eigen leven, los van het origineel, waaronder:

    Moraly Beyer, imitatie van NOS nieuwslezeres Noraly Beyer, (2001-heden)
    Katja, imitatie van Katja Schuurman, (Veronica FM, 1997-2000)
    Gerart Jolink, imitatie van zanger Gerard Joling (Veronica FM, 1997-2000)
    Paulus Pietsma, imitiatie van weerman Piet Paulusma ("Oant later en poppelepee maar weer!", 1998-heden)

En zo nu en dan verschijnen er eigen figuren in het repertoire:

    Harry en de Schatjes (een zanger en zijn achtergrondzangeressen), (ruuddewild.nl, 2000-2004)
    Frits Tourflits (blunderende verslaggever in de Tour de France), (ruuddewild.nl, 2003-2004)
    De Engelse tv-verslaggever die uitvaarten verslaat ("There she goes, on her last journey", m.n. in ruuddewild.nl)
    Mijnheer De Geer uit Landsmeer (een steeds klagende "luisteraar" in de radio-uitzendingen rond het Eurovisiesongfestival op Radio 2)

In de periode 1998-2000 maakte Kijk in de Vegte voor de radioprogramma's Jensen in de Ochtend en De Ochtendkroeg een hoorspelserie over de Koninklijke familie. In deze serie vertolkte hij zelf alle stemmen, te weten: Prins Willem-Alexander, Koningin Beatrix, Emily Bremers, Prinses Juliana, Prins Bernhard en de fictieve Baronesse van Vollenhoven tot Sloppenstein.

Internet:

    Imitatie van Noraly Beyer voor Buro Renkema (eenmalig)


NPO Radio 2-diskjockeys
Huidig:	Annemieke Schollaardt · Bart Arens · Carolien Borgers · Cielke Sijben · Corné Klijn · Daniël Dekker · Dolf Jansen · Emmely de Wilt · Evelien de Bruijn · Felix Meurders · Frank van 't Hof · Gijs Staverman · Henk van Steeg · Jan-Willem Roodbeen · Jeroen Kijk in de Vegte · Leo Blokhuis · Marisa Heutink · Martine van der Spek · One'sy Muller · Paul Rabbering · Rick van Velthuysen · Rob Stenders · Rutger Radstaake · Ruud de Wild · Shay Kreuger · Simone Walraven · Stefan Stasse · Thijs Maalderink · Toine van Peperstraten · Wouter van der Goes
Voormalig:	Alfred van de Wege · Bert Haandrikman · Bert Kranenbarg · Cees van Zijtveld · Edwin Diergaarde · Ferry Maat · Frank du Mosch · Frits Sissing · Frits Spits · Gerard Ekdom · Hans Schiffers · Jan Paul Grootentraast · Jasper de Vries · Jeanne Kooijmans · Jetske van Staa · Jurgen van den Berg · Karel van Cooten · Kasper Kooij · Malou Holshuijsen · Marc Adriani · Mart Smeets · Miranda van Holland · Peter Schuiten · Peter van Bruggen · Roeland van Zeijst · Ron Stoeltie · Ruud Hermans · Sander de Heer · Sander Guis · Sara Kroos · Ted de Braak · Thomas van Vliet · Timur Perlin · Tom Mulder · Will Luikinga · Yora Rienstra
Dj's van NPO Radio 6 Soul & Jazz

Jaap Brienen · Vincent Gerhardt · Angelique Houtveen · Pieter Kok · Corné Klijn · Winfried Baijens · Mijke van Wijk · Co de Kloet · Astrid de Jong · Gerard Ekdom · Ruben Hein · Tuffie Vos · Edwin Rutten · Jeroen Kijk in de Vegte · Rudy Mackay · Alfred van de Wege · Giel Beelen · Leo Blokhuis · Dolf Jansen · Frank Jochemsen · Wilfried de Jong
Bronnen, noten en/of referenties

Jeroen Kijk in de Vegte vijfde afvaller Wie is de Mol?, Televizier

    Jeroen Kijk in de Vegte naar Radio 6, RadioFreak.nl, 12 juni 2012

Categorieën:

    Nederlands presentatorNederlands radio-djNederlands co-presentator